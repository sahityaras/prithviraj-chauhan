<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>अष्टदश सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>अष्टदश सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
एघार सय नब्बे र एक<br/>
उही ताल बारीमा ।<br/>
थानेश्वरबाट पन्ध्र कोस पर<br/>
मैदान भारीमा ।<br/>
रातो छ माटो रुधिर पिई<br/>
कालीको रणथल<br/>
जहाँकी हिन्दू<br/>
भारता बन्धु<br/>
बचाउन हाम्रो सभ्यता सिन्धु<br/>
अर्पेर प्राण गएथे स्वर्ग<br/>
कठै ती हाम्रा वीरका वर्ग<br/>
सिँचन हाम्रो भारतको बाटो<br/>
बहाई रुधिरजल ।<br/>
<br/>
<span style="display:inline-block; text-align:center; width:100% ;">(२)</span><br/>
आज छ ठूलो समरको सागर<br/>
लाल भेल उर्लेको ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>गड्गड आँधी पहाड लहर<br/>
रुधिरजल छहर छहर्<br/>
गुड्गुड गुर्लेको ।<br/>
भयङ्कर गर्जन घनघोर घर्षण<br/>
कोलाहल ठूलो, हल्ला र गुल्ला<br/>
तरबार उठ्दा लाल लाल झल्की<br/>
उचाइ खोच वल्ला र पल्ला<br/>
हात्ती र घोडा माथिल्ला तल्ला<br/>
लाल फीँजवाला लहरका कल्की<br/>
भाला र खँडा तरबारमा झल्की<br/>
रौद्रको स्वर लेको ।<br/>
रणका देव मूख बाई आज<br/>
छन् तल ओर्लेको ।<br/>
<br/>
<span style="display:inline-block; text-align:center; width:100% ;">(३)</span><br/>
हिन्दूले हान्छन् टाउकामा ताकी<br/>
मुसल्मान टाउको एक चोटमा फ्याँकी<br/>
भालाको नोक छातीमा जाकी<br/>
चाण्डाल भन्दै रीसले हाँकी<br/>
तर्साई मुसल्मान ।<br/>
सण्ड र मुण्ड रजपूत वीर<br/>
देख्दैमा पहलमान ।<br/>
चण्डी लाई डाकी<br/>
कालीलाई डाकी<br/>
गर्धन ताकी<br/>
एक चोटमा काटी<br/>
लत्याई बाँकी<br/>
जोश र फूर्ति बलमा धाकी<br/>
देखाई हिन्दुस्तान ।<br/>
मुसल्मान् हुन्छन् आच्छु र आच्छु<br/>
खाएर मार<br/>
पस्ट भै हार<br/>
भागूँ कि बसूँ दोधार हुन्छन्<br/>
न देखी अड्ने ठाम ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(४)</span><br/>
जन्नते इस्लाम अल्लाले अकबर<br/>
अल्ला हो अकबरको ।<br/>
आवाज उठ्यो सङ्ग्राम उठ्यो ।<br/>
थर्काई सकभरको ।<br/>
मुसल्मान जोश बढेर आयो<br/>
इस्लामी वीरले ।<br/>
धर्मको नाममा, जन्नतको धाममा<br/>
राजाको काममा<br/>
तिरेर ऋण<br/>
विश्वासको शिरले ।<br/>
<br/>
<span style="display:inline-block; text-align:center; width:100% ;">(५)</span><br/>
बर्छा र भाला बर्सिन्छन् काला<br/>
हात्तीको सूँडमा ।<br/>
कूँ कूँ र कूँ कू गरेर सूँड<br/>
लुकाउँदा गज हिन्दूलाई कुल्ची<br/>
भाग्दछन् सारा कुल्ची र मिल्ची<br/>
कातर गणेश दिएर धोखा<br/>
खोल्दछन् वैरी हमलालाई ढोका<br/>
हिन्दूलाई मिल्काई पोकाका पोका<br/>
राजालाई गरी इज्जतका चोखा<br/>
मृत्युका भन्दा ज्यानका भोका<br/>
नभई काहीँ के रोक र टोका<br/>
इस्लामको खाई बलेको झोका<br/>
खलबल पारी होका र भोका<br/>
हिन्दूका गुँडमा ।<br/>
आज है थाहा वीरले पाए<br/>
हात्तीले कस्तो काँतरपन ल्याए<br/>
रणका भूमिमा ।<br/>
देख्नमा ठूला साहसका शून्य-<br/>
हरूको भर नहओस् गण्य<br/>
साना र छीटा अश्व नै धन्य<br/>
रणका भूमिमा ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(६)</span><br/>
इस्लामको घोडा छीटा छन् गोडा<br/>
कुखुरे कल्की छैनन् है जोडा<br/>
हिन्दूका दलमा ।<br/>
खलबल पर्‍यो हल्ला र खल्ला<br/>
हिन्दूका फौज हिला र मिला<br/>
धेरै नै भई तैपनि भए<br/>
के गरूँ दोधार पुर्पुरो चिला<br/>
मुसल्मान आयो ठेलम् र ठेला<br/>
अस्तमा हुँदा दिनको बेला<br/>
रगत जलमा ।<br/>
हिन्दुले हार्‍यो भारत गुम्यो<br/>
म्लेच्छको फूर्ति नाचेर घुम्यो<br/>
रणका थलमा ।<br/>
भारतको रगत त्यस वेला बग्यो<br/>
भुल्भुल भलमा ।<br/>
हामीलाई वर्णन गाहारो भयो<br/>
आँखा भै जलमा ।<br/>
<br/>
<span style="display:inline-block; text-align:center; width:100% ;">(७)</span><br/>
काक र गिद्धहरूले खालान्<br/>
चीलका चुच्चाले ।<br/>
जहाँ छन् ठूला वीरका तन<br/>
रतनहरू भारतका भन<br/>
हरायो छुच्चाले ।<br/>
सकेनन् तिनले दशाका जोड्मा<br/>
हटाउन घुच्चाले ।<br/>
तैपनि आत्मा स्वर्गमा पुग्यो ।<br/>
अर्पण सच्चाले ।<br/>
शरीरलाई दिन्छन् दुष्टलाई तर<br/>
लिन्छन् है बाटो स्वर्गको घर<br/>
भारतका बच्चाले ।<br/>
तिनी हुन् सच्चा भारतका बच्चा<br/>
खपेनन् हरे ! इस्लामका घच्चा
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>जसभित्र भारत रोएर बस्यो<br/>
लुटियो लुच्चाले ।<br/>
हजार वर्ष रगतका आँशु<br/>
आजका निम्तिमा ।<br/>
बहाउन हरे ! भारतलाई थियो<br/>
आँशुले छाती फारेर रोलाऊ<br/>
नसुन बिन्तीमा ।<br/>
<br/>
<span style="display:inline-block; text-align:center; width:100% ;">(८)</span><br/>
हजार विद्या भारतका जले<br/>
दिनका ज्वलनमा ।<br/>
हजार वर्षका लाली मिले<br/>
पश्चिमी गगनमा ।<br/>
हिन्दूका छाती सधैँलाई जले<br/>
म्लेच्छका दमनमा ।<br/>
नहेर्ने जति स्वर्गमा पुगे<br/>
देवका विमानमा ।<br/>
हेर्नेको सधैँ आँखा छ लाल<br/>
आजको यो दिनमा ।
</p>
</div>
</div>
</div>
</div>
  </body>
</html>
