<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>विंस सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>विंस सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
संयोगिता ती दरबारमा आज<br/>
अटाली रहेकी ।<br/>
सूर्यको लाली देखेर त्यसमा<br/>
सङ्ग्रामको दृश्य हेरेर उसमा ।<br/>
टलपल भएकी ।<br/>
हात्तीका लाम अश्वका मूर्ति-<br/>
मा वीर चढेका ।<br/>
तरबार भाला लिएर, ऐँडी<br/>
दिएर बढेका ।<br/>
रुधिरको लाली छरेका दृश्य<br/>
साँझको आकाशमा ।<br/>
अनेक वीरका प्राणको गति<br/>
साँझको बतासमा ।<br/>
 <br/>
<span style="display:inline-block; text-align:center; width:100% ;">(२)</span><br/>
तिनलाई लाग्यो सूर्यझैँ मेरा<br/>
हृदय प्यारा छन् ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>डुबेमा त्यस्तै सुनको ज्वाला<br/>
पारेर संसार साराका काला<br/>
जितेमा स्वर्ण उदय जस्तो<br/>
उज्याला सारा छन् ।<br/>
<br/>
<span style="display:inline-block; text-align:center; width:100% ;">(३)</span><br/>
त्यस बेला आयो उडेर गिद्ध<br/>
दरबारको छानामा ।<br/>
अशकुन् देखिन् तरक्क रोइन्<br/>
दुई आँशु दानामा ।<br/>
<br/>
<span style="display:inline-block; text-align:center; width:100% ;">(४)</span><br/>
खबर ल्याए रिसल्ला कुदी<br/>
खबर खेदको ।<br/>
आँशुले बिन्ती गर्दछन् सारा<br/>
रोएर क्वाँ क्वाँ बगाई धारा<br/>
वीरका मुकुट मणिका प्यारो<br/>
शिरका छेदको !<br/>
<br/>
<span style="display:inline-block; text-align:center; width:100% ;">(५)</span><br/>
जसलाई अघि समरमा जाँदा<br/>
तरबार दिई दुःखको बाधा<br/>
हटाई भन्दथिन् ।<br/>
"स्वर्गको बाटो वीरको सुन्दर<br/>
धर्मको पथ<br/>
कीर्तिको रथ<br/>
दुश्मनको नाश<br/>
भारतको आश<br/>
समर थलमा पाल्नुहोस् प्यारा<br/>
नलिई आँशु, नलिई खेद<br/>
हामी छौँ ईश्वर पुकार्ने सारा<br/>
घरमा बस्नु वीरलाई प्यारा<br/>
शरमले सुहाउँदैन ।<br/>
आत्माको अमर ज्योति छ राम्रो<br/>
जय र विजय यौटै छ हाम्रो<br/>
पृथ्वीमा यश
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>स्वर्गका अमर प्यालाको रस<br/>
मलाई आँशु धर्मको पथमा<br/>
दुखले आउँदैन !<br/>
वियोगै छैन !<br/>
धर्मको रणमा<br/>
मृत्युले हामीलाई कहिले पनि<br/>
जित्न नै पाउँदैन ।"<br/>
<br/>
<span style="display:inline-block; text-align:center; width:100% ;">(६)</span><br/>
ती आज खाली<br/>
नजर उचाली<br/>
बोलावट आयो भनेर भन्छिन्<br/>
हृदय प्याराको ।<br/>
साँझको बादल जलेको हेर<br/>
स्वर्गमा गई ढोकाको नेर<br/>
इशारा दिई बोलेर हेर<br/>
भारतलाई उज्यालो पारी<br/>
भो भनी जान अब ता बेर<br/>
आँखालाई आँशु बनाई भक्त<br/>
हृदय साराको ।<br/>
सूर्यझैँ स्वर्ग द्वारमा खुल्छन्<br/>
अम्लान पुष्प आकाशमा फुल्छन्<br/>
ल्याइदेऊन गई त्यो प्यारो शिर<br/>
जगत्‌का ताराको ।<br/>
म त्यससँग जलेर मर्छु<br/>
मिथ्यालाई जलाई सत्यलाई वर्छु<br/>
बालिदेऊ ठूलो चितामा ज्वाला<br/>
स्वयंवर गर्ने धप्‌धप माला<br/>
श्रीखण्ड हाली धूपीका काठ<br/>
अश्वको कुञ्जी स्वर्गको ताला<br/>
म बसे पनि पृथिवीभित्र<br/>
प्यारालाई त्यहाँ दुःख भइजाला<br/>
खरानी हाम्रो सुनको झारी-
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>मा हाली लगाई रत्नका माला<br/>
राखिदेऊ बागमा<br/>
मन्दिर बनाई<br/>
नशादार ढुङ्गा सेतोले सुन्दर<br/>
भक्तिले साराको ।<br/>
ल्यादेऊ न मलाई सूर्यको शिर<br/>
मागेर प्याराको !<br/>
<br/>
<span style="display:inline-block; text-align:center; width:100% ;">(७)</span><br/>
लावा र लस्कर गएर ल्याए<br/>
सुनका थालीमा ।<br/>
राखेर शिर वीरको वर<br/>
फूलका डालीमा ।<br/>
 <br/>
<span style="display:inline-block; text-align:center; width:100% ;">(८)</span><br/>
छातीमा राखी शिरलाई प्यारो<br/>
ज्वालामा दन्दन ।<br/>
अस्ताइन् सन्ध्या सूर्यका साथ<br/>
विमान देख्यौँ भन्दथे कोही<br/>
फूलहरू झरे भन्दथे कोही<br/>
विष्णु र लक्ष्मी रहेछन् भन्थे<br/>
कोही त आँखा भरेर रोई<br/>
डिल्ली भो आँशु !<br/>
रोएर घनन !<br/>
म भन्नलाई सक्दिन हरे<br/>
आँखा यी मेरा आँशुले भरे<br/>
तारका व्यास कोही अघि सरी<br/>
जो बाँकी भनन ।
</p>
</div>
</div>
</div>
</div>
  </body>
</html>
