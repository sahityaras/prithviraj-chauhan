<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>चतुर्दश सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>चतुर्दश सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
आजई फेरि यज्ञका साथ<br/>
स्वयंवर ठाँटको ।<br/>
संयोगिताको स्वयंवर आज<br/>
नल र दमयन्तीको कथा<br/>
स्वयंवर छाँटको ।<br/>
<br/>
<span style="display:inline-block; text-align:center; width:100% ;">(२)</span><br/>
एक जना छैन बिर्सन्छु साँच्चि<br/>
डिल्लीका पृथ्वीराज ।<br/>
उनको मूर्ति ढोकामा राखी<br/>
द्वारपाल बनाई उपहार जाती<br/>
कालोमा<br/>
राक्षस,<br/>
सिस्नोका माला<br/>
लाएर शेखी जयचन्द धाकी<br/>
बन्दथे अधिराज ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(३)</span><br/>
गएको थियो उनलाई निम्ता<br/>
चन्दालाई पठाए ।<br/>
जयचन्द सोध्छन् सभामा किन<br/>
आएनन् तिम्रा पृथ्वीराज भन<br/>
राखेर मेरो कदर आज<br/>
तिमीलाई पठाए ?<br/>
<br/>
<span style="display:inline-block; text-align:center; width:100% ;">(४)</span><br/>
चन्दाले भन्छन्, "कलिको युगमा<br/>
उचित लागेन ।<br/>
वीरका मणि पृथिवीराजलाई<br/>
यो राजसूय यज्ञको काजलाई<br/>
हाजिर हुन जो अधिराजलाई<br/>
डिल्ली र अजमेर दुवैका ताजलाई<br/>
सुहाउँदो कुरा राजाका बाजलाई<br/>
कीर्तिले बल्ने राजाका माझलाई<br/>
अनेक समर जितेका ताजलाई<br/>
प्रतापको जो यो सर्कारको साजलाई<br/>
अनुपम यस्ता दासका दास<br/>
सुहाउनुपर्ने राजाका माझलाई<br/>
अखण्ड यशका ती त्यस्ता वीर<br/>
सबका राजका शृङ्गार हीरा<br/>
बनाउन चित्त शिरका प्रभु<br/>
सर्कारलाई बिन्ती<br/>
छ अनगिन्ती<br/>
भनेर झुक्दो वीरको शिरले<br/>
मलाई यहाँ पठाइबक्स्यो<br/>
बिग्रेला भनी मनको पीरले<br/>
विनयसाथ नझुक्ने शिरले<br/>
मैत्रीको भावमा राखी दान<br/>
डुब्ला कि भनी कीर्तिको भाव<br/>
सर्कारको प्रताप त्यसै छ ठूलो
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>वहाँको भक्ति त्यसै छ धूलो<br/>
नपरोस् भनी दुई राजमा मूलो<br/>
वहाँको कीर्तिले सर्कारको यज्ञ-<br/>
को बाटो ताकेन ।<br/>
जसको कीर्ति सकल धर्ती<br/>
गाएर थाकेन ।<br/>
संसारका जेता, वीरका नेता<br/>
पृथ्वीका चन्द्र जय र ज्योति<br/>
धरणी राजका अघिका हुन्छन्<br/>
अरूका जय दिनका चन्द्र<br/>
फुस्राझैँ भई रातमा मात्र<br/>
फूर्तिले चम्कन्छन् ।<br/>
पृथिवीराज जगत्‌का ताज<br/>
सर्कारका अघि अरूका त्यसै<br/>
व्यर्थमा गम्कन्छन् ।<br/>
चौदिशा जसका पाएर कीर्ति<br/>
घमण्ड गर्ने वैरका राजा<br/>
जो मूर्ख टिम्कन्छन् ।<br/>
तिनलाई संसार उपहास भर्छ<br/>
तिनको ताज धूलोमा पर्छ<br/>
तिनको फूर्ति भूइँमा झर्छ<br/>
तिनको ईर्ष्या जलेर मर्छ<br/>
जो त्यस्ता वीरको मूर्तिको अघि<br/>
द्वेषका भावका<br/>
ईर्ष्याका भावका<br/>
विषालु पङ्खा लिनका लायक<br/>
भएर हम्कन्छन् ।<br/>
यो कलि युगमा<br/>
सुनमा छ कलि,<br/>
सच्चाइ भन्दा झुट्टाइ भली<br/>
अँधेरी बत्ती धिपिक्क बली
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>सर्कारका दाँजा नहुने राजा<br/>
गर्वले गम्कन्छन् ।<br/>
अँधेरी हुन्छ उज्यालो बत्ती<br/>
रूखमा लाग्छ हिउँमा पत्ती<br/>
शून्यले बोल्छ यत्ति र उत्ति<br/>
त्यस्ता ती राजा सर्कारका अघि<br/>
नरकलाई तम्सिन्छन् ।<br/>
कलिको युगमा, मानिसको दुःखमा<br/>
विरक्ति भन्दा, आसक्ति बेस छ<br/>
म बरु हुन्छु वैरागी साधु<br/>
देख्दिन फोस्रो कीर्तिमा जादू<br/>
भनेर हुकूम भएको मैले<br/>
सर्कारमा ल्याएँ प्रभुको अहिले<br/>
विनय बिन्तीमा ।<br/>
नबुझ्ने बीचमा रिसराग हुन्छन्<br/>
सर्कारको विमल हृदयलाई<br/>
को मूर्ख भन्ला तिनले छुन्छन्<br/>
वैरका भाव पोषण गर्ने<br/>
मूर्खका मात्र सिउर हुन्छन्<br/>
वीरले नामलाई सत्यले धुन्छन्<br/>
फूट र छूटहरू ता हुन्छन्<br/>
मूर्खका गिन्तीमा ।<br/>
ऊच र नीच जो माफ पाऊँ<br/>
हामीझैँ मूर्ख उचाको नीचा<br/>
नीचाको उँचा जान्दैनौँ राम्रो<br/>
खालि छ भक्ति स्वामीमा हाम्रो<br/>
द्वेष ईर्ष्या भन्दा भक्ति नै राम्रो<br/>
संसारका ताज<br/>
हे अधिराज !<br/>
उँचाको नीचा बयान गर्ने<br/>
उपमा राम्रो नपाई झर्ने<br/>
कविको ऋण थोरैमा तिर्ने–<br/>
हरूलाई माफी होस् !
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>प्रेमले मैले आइन भन्ने<br/>
गरेर बिन्ती<br/>
तँ अनगिन्ती<br/>
क्षेमका क्षमा मगाई आएस्<br/>
स्वर्गका इन्द्र ऊँचाका ऊँचा<br/>
गिराउने होइन, प्रेमको वार्ता<br/>
भनेर सुनाएस् ।<br/>
यो अधिराजको सन्देश प्रेमको ।<br/>
अर्थमा साफी होस्<br/>
उँचा र नीचा हे वीरमणि !<br/>
दासलाई माफी होस् ।"<br/>
<br/>
<span style="display:inline-block; text-align:center; width:100% ;">(५)</span><br/>
जयचन्द राजा आफ्नो त्यो कीर्ति<br/>
सम्झेर गाएको ।<br/>
फुलेका नाक, लिएका चाख<br/>
चन्दाले पनि राख्यो है धाक<br/>
खिल्लत दिए गाउनेछ कीर्ति<br/>
संसार छाएको ।<br/>
भनेर खुशले केही भित्र फुल्दा<br/>
नाराजपनको चेहरालाई<br/>
भन्दछन् "हाम्रो<br/>
रहेन मान<br/>
उनी नै नआई<br/>
सक्दछौ भने "आउनैपर्छ ।"<br/>
भनेर तिमी करलाई ल्याऊ<br/>
म तिम्रो कदर, गरूँला भाउ<br/>
उ एक जना भएमा आर्कै<br/>
यज्ञको मेरो रहन्छ भाउ<br/>
न फुस्रो बनोस् यो मेरो नाउँ<br/>
ल्याऊ है करलाई ।"<br/>
भनेर काँधमा दिएर धाप<br/>
डिल्लीमा पठाई ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>आउला भन्ने आशमा निराश<br/>
छन् आज दिनलाई ।<br/>
<br/>
<span style="display:inline-block; text-align:center; width:100% ;">(६)</span><br/>
रीसले आज पित्तलको मूर्ति<br/>
द्वारमा लगाए ।<br/>
उपहास रूपको अनुहार खूबको<br/>
सिस्नोको माला<br/>
झुकेको चाला<br/>
"ठीक भयो ?" भनी प्रश्नले धेरै<br/>
रजौटा हँसाए ।<br/>
<br/>
<span style="display:inline-block; text-align:center; width:100% ;">(७)</span><br/>
बदलेर भेष, नक्कली केश<br/>
अरू नै देशका ।<br/>
राजाझैँ भई पृथीवीराज<br/>
हाजिर छन् है सभामा आज<br/>
सुनेर भन्दा मुस्मुसी हाँसी<br/>
वीरको दिलले नमानी लाज<br/>
मूर्खको देखी सजेको साज<br/>
विदेशी भेषका ।<br/>
<br/>
<span style="display:inline-block; text-align:center; width:100% ;">(८)</span><br/>
स्वयंवरलाई बज्दछ बाजा<br/>
ढुक्‌ढुक मुटु बन्दछन् राजा<br/>
डटेका शिँगारहरूले ताजा<br/>
गलामा लागी सीक्‌सीको बस्छन्<br/>
आज छ मेरो भनेर माला<br/>
देवलाई इष्ट सम्झेर मिष्ट<br/>
सपना बनाई मनमा इष्ट<br/>
पिउँदो छन् कोही लहडका प्याला<br/>
कोही छन् भित्री चिन्ताका ज्वाला<br/>
श्रीपेचलाई मिलाउन लागे<br/>
रुमाल झिकी मुहार पुछी
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>गम्भीर चमक मुखमा झिकी<br/>
आकाशकी तारा दरबारद्वारा<br/>
ओर्लन लागिन् भनेर सारा<br/>
बसाइ गरी फूर्ति र हाँकको<br/>
मोहनी मन्त्र-<br/>
हरूका जन्त्र<br/>
लगाई भित्र<br/>
सुन्दरका चित्र<br/>
अप्सरालाई स्वर्गको जिती<br/>
मिलाउँला भन्दा पृथ्वीका थिति<br/>
जुँघालाई चट्ट<br/>
पारेर झट्ट<br/>
मदनका मूर्ति बनुँला भनी<br/>
वर्नेका नजरमा ।<br/>
श्रीपेचमा थपी जुहारत राम्रा<br/>
पोशाकमा डट्छन् यी राजाहरू<br/>
गुलाफजलमा नुहाई राम्रा<br/>
हातमा औँठी हीराका झलझल<br/>
सामुका नजर झल्काउन झलझल<br/>
जीतका रहरमा ।<br/>
आज छ आर्कै जयको मेला<br/>
रूप र रवाफ दुवैको बेला<br/>
ईश्वरको को दया ! नगरून् हेला !<br/>
वरने प्रहरमा ।<br/>
सन्सनी चल्छ सुनेर बाजा<br/>
भीडका शहरमा ।<br/>
<br/>
<span style="display:inline-block; text-align:center; width:100% ;">(९)</span><br/>
चरले बाजे धूँ धूँ र धूँ धूँ<br/>
जाहेरी तुरही ।<br/>
म भन्छु हेर्थे स्वर्गमा लोभी<br/>
आज ता सुर ही ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>झिल्मिल झल्मल रेशम सल्मल<br/>
सितारा टल्मल आँखाका चलमल<br/>
कुरङ्गीहरू सिँगारी झलमल<br/>
मुस्मुस हाँसी लाजले कर्की<br/>
आपस नजर गाजल कोसे<br/>
लावा र अबीर किस्तीले छर्की<br/>
फूलका डाली लिएर फर्की<br/>
कसोरी बढूँ कसोरी देखाऊँ<br/>
लाजको मुहार षोडश शृङ्गार<br/>
भनेझैँ केही अलमल गर्दै<br/>
बीचबीचमा हातले<br/>
आपसमा झर्की<br/>
दरबारमा निस्किए ।<br/>
सुन्दर ताँती रँग बहुभाँति<br/>
कोही छन् धानी कोही छन् नीला<br/>
वसन्ती कोही पोशाकमा जाती<br/>
छानेका परी<br/>
पृथ्वीमा झरी<br/>
आजको भाग्यमानीको पूजा<br/>
गर्नलाई बेसरी ।<br/>
लोभ र प्यास दुवैका आँखा<br/>
चनाखा पारी ढुक्‌ढुक्‌ले हेर्छन्<br/>
रजपूत–केशरी ।<br/>
<br/>
<span style="display:inline-block; text-align:center; width:100% ;">(१०)</span><br/>
रजपूत कुलकी मोहनी फूलकी<br/>
रतीझैँ राम्री डाल र डोलकी<br/>
स्वर्गमा हुने अनन्त मोलकी<br/>
मृदुल अधरे ।<br/>
परीको तापले रेखेकी भौँमा<br/>
लचक्क लच्काई मसिनो रेखा<br/>
कालामा हुने सुन्दरले छोई
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>स्वर्गका दृश्य खुलेका आँखा<br/>
दुईको ढकनी उज्याला माथि<br/>
कमल निधारे ।<br/>
गुलाफी गाला, पत्तीझैँ छाला<br/>
जुन फूल मुहारे ।<br/>
फुलेको हो कि कुँदेको हो कि<br/>
भनेझैँ दोधारे ।<br/>
हरियो बैँश तारबुट्टे रेशम<br/>
रत्नले झल्मल ।<br/>
कहिले कमल, कहिले गुलाफ<br/>
भएर अघि लाजले बढ्छिन्<br/>
हंसझैँ ढलमल ।<br/>
<br/>
<span style="display:inline-block; text-align:center; width:100% ;">(११)</span><br/>
स्वयंवर माला<br/>
थुङ्गा र थुङ्गा<br/>
कमल करमा ।<br/>
बढ्दछिन् तिनी<br/>
प्रियतम चिनी<br/>
पहिराउँला भनी हृदयभित्र<br/>
राज गर्ने वरमा ।<br/>
<br/>
<span style="display:inline-block; text-align:center; width:100% ;">(१२)</span><br/>
खोज्दछन् आँखा पृथिवीराजलाई<br/>
सामुमा नदेखी ।<br/>
झुकेर हिँड्छिन् अगाडि तिनी<br/>
फूल पयर भुइँ टेकी ।<br/>
राजाका शिर सरमले झुक्छन्<br/>
नमिल्ने देखी चूक र चूक् छन्<br/>
टुटेका तारले दिल झुकझुक् छन्<br/>
झरेर सब शेखी ।<br/>
नदेखी तर पृथिवीराजलाई<br/>
छेउमा पुगी छोडेर लाजलाई
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>द्वारको मूर्ति देखेर उनको<br/>
भो मुहार खुल्दो बदली जूनको<br/>
पित्तलमा देखिन् मूर्ति है सुनको<br/>
त्यो माला पहिराइन् ।<br/>
अग्लेर केही फूर्तिकी देही<br/>
आँखामा चमक विजय ले हि<br/>
आत्माको जित्ने सत्यले संसार<br/>
मिथ्याका फन्दा छाडेर एकवार<br/>
जीवनको हल सत्यको बल<br/>
देखाउने वीरा बनेर तल<br/>
छकपारी सारा<br/>
पसीना धारा<br/>
पुछेर रीसका आँखाले हेर्ने<br/>
बाबुलाई देखाई ।<br/>
<br/>
<span style="display:inline-block; text-align:center; width:100% ;">(१३)</span><br/>
फिलिङ्गो आगो आँखामा जाग्यो<br/>
रुद्रका नजरमा ।<br/>
उग्रको रीसले गर्जेर उठे<br/>
छोरीका कसूरमा ।<br/>
<br/>
<span style="display:inline-block; text-align:center; width:100% ;">(१४)</span><br/>
ठीक त्यसै बेला एक वीर उठे<br/>
झट्‌पट बोकेर ।<br/>
ली शाहज्यादी धोजमा राखी<br/>
'लौ म हुँ चौहान पृथिवीराज<br/>
लखेटदेऊ सक्नेले आज<br/>
भनेर सुनाई कुर्कुच्चा ठोकेर ।<br/>
<br/>
<span style="display:inline-block; text-align:center; width:100% ;">(१५)</span><br/>
तरबार नङ्गा झल्मल झल्के<br/>
लौ उठ्यो खबरदार ।<br/>
खलबल ठूलो मच्चियो त्यहाँ<br/>
कोही चढे घोडा दगुरे कोही
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>कोही सोध्थे खोज्दा नजरले कहाँ<br/>
सवारका पहिला<br/>
तेजीमा चढी<br/>
हट् हट खट्‌खट्<br/>
गरेर चढे<br/>
रजपूत ती सरदार ।<br/>
अश्वले लग्यो बिजुली बनी<br/>
संसार की सुन्दर सार ।<br/>
<br/>
<span style="display:inline-block; text-align:center; width:100% ;">(१६)</span><br/>
लगाम कर्के<br/>
घोडा आँग फड्के<br/>
फूर्तिले गड्के<br/>
रिसल्ला पड्के<br/>
कड् कड कड्के टापका मनि<br/>
ढुङ्गा र फलाम ।<br/>
न कहीँ अड्के<br/>
बिजुली सड्के<br/>
पड्केर घोडा पैयाँमा झड्के<br/>
बिजुली लगाम ।<br/>
टिपेर लगे सवारलाई टाढा<br/>
बाईपङ्खे घोडा वेगमा छाडा<br/>
जय र चन्दका रीसमा गाढा<br/>
गड र गड हड र बड तड र तड<br/>
कटटटट<br/>
खट र खट<br/>
झिल्काई झिल्का झिलिक्क पारी<br/>
बिजुली सवार मिलिक्क पारी<br/>
गिजि र मिजी मुखमा फिँज<br/>
बाटामा फड्की तेर्सेका चीज<br/>
खोलालाई तरी<br/>
छ्याप्ल्याङ्ग गरी<br/>
वन र खेत तीरलाई नापी
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>कोही ता गए जगतै परी<br/>
फुटेर मुटु नै ।<br/>
तैपनि तेजी चौहान वीर<br/>
बिजलीभन्दा विचारझैँ छीटा<br/>
पछाडि राखी ती शाहज्यादी<br/>
सबभन्दा छीटा नै ।<br/>
भएर गए नदेख्ने कोही<br/>
आखिर भए<br/>
फर्केर आए सय र सय<br/>
आखिर निराश ।<br/>
आँखामा ज्वाला रीसले काला<br/>
जय र चन्द हारले हाला<br/>
भए ती हताश ।<br/>
मौकामा पछि पाउलास् भनी<br/>
ठक्कर ठूलो मनमा गुनी<br/>
के गरी त्यल्लाई गिराऊँ भनी<br/>
स्वर्ग र आकाश ।
</p>
</div>
</div>
<p><sup class="reference" id="cite_ref-1"><a href="#cite_note-1"><span class="cite-bracket">[</span>१<span class="cite-bracket">]</span></a></sup>
</p>
</div>
<div class="mw-references-wrap"><ol class="references" lang="ne">
<li id="cite_note-1"><span class="mw-cite-backlink"><a href="#cite_ref-1">↑</a></span> <span class="reference-text">पन्ध्रौँ सर्ग लेख्ने परिकल्पना
महाकवि लक्ष्मीप्रसाद देवकोटाज्यूले
गर्नुभएको थियो; त्यसबारेमा उहाँले
लेख्नुभएको छ– (यहाँ एक सर्ग दुई
वीरहरूको आत्मोत्सर्गको उल्लेख हुन
सक्छ)

तर यो लेखिएन, र श्यामदास
वैष्णवज्यूले अरू सबै सारी उहाँबाट
आद्योपान्त हेरी सपारी प्रकाशनार्थ
प्रस्तुत गर्नुभएको हो ।– 
<div style="text-align:right;">
<p>साझा प्रकाशन
</p>
</div></span>
</li>
</ol></div>
</div>
  </body>
</html>
