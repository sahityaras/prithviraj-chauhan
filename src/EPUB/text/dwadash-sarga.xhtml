<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>द्वादश सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>द्वादश सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
थानेश्वर पर तराईनेर<br/>
या ताला बारीमा ।<br/>
हिन्दू र इस्लाम फौज छन् खडा<br/>
तयारी भारीमा ।<br/>
<br/>
<span style="display:inline-block; text-align:center; width:100% ;">(२)</span><br/>
हिन्दूका राजा हात्तीमा हौदा<br/>
लगाई डटेर ।<br/>
सुनका झारीमा पानी खान्छन्<br/>
रत्नले जडेर ।<br/>
<br/>
<span style="display:inline-block; text-align:center; width:100% ;">(३)</span><br/>
सिँगारीकन सिँदूर भारी<br/>
हात्तीलाई लगाई ।<br/>
सुनले झिल्ल पारेर निशान<br/>
दुश्मनको बनाई ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>घोडालाई पनि सिँगारीकन<br/>
थोरै नै लिएर<br/>
हतियार कड्काई<br/>
लगाम फड्काई<br/>
बराबर चड्काई<br/>
रोकेर बलले हिनहिन पारी<br/>
टापले चञ्चल जमीन फारी<br/>
पदातिलाई कविका गाना जोशका सुनाई ।<br/>
"आर्यकी काली"<br/>
जै महाकाली !<br/>
शब्दले आकाश धन्धन चाली<br/>
तरवार नङ्गा झलझल ज्वाली<br/>
बजाई झन्‌झन् पारेर झ्याली<br/>
दुश्मनलाई दिई अनेक गाली<br/>
दश वीर मार्छ भनेर कहिले<br/>
लाएको टोपी भुइँमा फाली<br/>
शङ्खको ध्वनि भूँ भूँ निकाली<br/>
तुरही बाजी धूँ धूँले ज्वाली<br/>
वीरको हृदय ।<br/>
अड्दथे फौज तरबार ढाली<br/>
लहर जस्ता समुद्र चाली<br/>
पछाडिबाट आएर मिल्दै<br/>
गर्लान्‌झैँ प्रलय ।<br/>
<br/>
<span style="display:inline-block; text-align:center; width:100% ;">(४)</span><br/>
हिन्दूको फौज अस्मेल ठूलो<br/>
उडाउँछ आकाश भरेर धूलो<br/>
उर्लाई गर्जन ।<br/>
समुद्र जस्तो गडगड बाढी<br/>
कोलाहल ठूलो मच्चाई राडी<br/>
म्लेच्छका मुटु थर्काईकन<br/>
शरमा वर्षन ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(५)</span><br/>
घोरीका फौज धेरै छन् घोडा<br/>
हिन्‌हिन ठूलो अस्थिर मोहोडा<br/>
कुखुरे कल्कीमा ।<br/>
यसो है हेर्दा देखिनँ मैले<br/>
उस्तो है हात्ती आँखाले पहिले<br/>
भन्दछन् आँखा मेरा है अहिले<br/>
गौरवका ढल्कीमा ।<br/>
भाला र बर्छा, तरबार, ढाल<br/>
छन् झिझिल्याण्ड दार्‍हाको काल<br/>
शिकार खेल्दो झैँ ।<br/>
धसिङ्गर जुँघे काला र गोरा<br/>
इस्लामका छन् जोशिला छोरा<br/>
ज्यान हाम्रा लिने भयङ्कर मोरा<br/>
कालसँग मिल्दो झैँ ।<br/>
<br/>
<span style="display:inline-block; text-align:center; width:100% ;">(६)</span><br/>
हाँकको शब्द गुञ्जेर भर्छ<br/>
रनन नभस्तल ।<br/>
घनन गरी घन्किन्छ सबै<br/>
वरि र परि रन्किन्छ सबै<br/>
सकल जलथल ।<br/>
तुरही धूँ धूँ<br/>
शङ्खको भूँ भूँ<br/>
बाजाको पूँ पूँ<br/>
घूँघेको धूँ धूँ<br/>
झ्यालीको झनन ।<br/>
ढ्याङ्ग्राको ढुङ् ढुङ्<br/>
ङ्याङ् ङ्याङ् र ङुङ्ङुङ्<br/>
आकाश रनन ।<br/>
आँधीको पहिलो क्षितिजको मैलो<br/>
लाल धूली किनारे ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>गद्‌गदसँग वैरेला जस्तो<br/>
गर्जन फु वारे ।<br/>
शरका पानी<br/>
तरबार तडित्<br/>
सागरका वर्षेलान् ।<br/>
मैला र राता रुधिरका खोला<br/>
लडेका रूख बहाई लाखौँ<br/>
भारतमा ओर्लेलान् ।<br/>
नहुँदै दिन रगतझैँ रातो<br/>
लालीले रणथल ।<br/>
शिँगार पार्ली विजेता होला<br/>
कुन चाहिँ यहाँ दल ?<br/>
<br/>
<span style="display:inline-block; text-align:center; width:100% ;">(७)</span><br/>
लौ हेर ताक्यो घोरीले दाउ<br/>
हान्नलाई पछाडि ।<br/>
थोरै छ दल पुग्दैन बल<br/>
काम गर्ने देख्यो दाउ र छल<br/>
डर लाग्यो उल्लाई सोझै गै लड्न<br/>
भिडेर अगाडि ।<br/>
दुईतिरबाट हमला गर्ने<br/>
फौजलाई दुई बाँडी ।<br/>
विचार गर्‍यो तैपनि तर्स्यो<br/>
अखाडा नछाडी ।<br/>
<br/>
<span style="display:inline-block; text-align:center; width:100% ;">(८)</span><br/>
एक मुठी फौज एक तरफ बढाई<br/>
ध्यान खिच्थ्यो हिन्दूको ।<br/>
सब जागे उतै नजर लाखौँ<br/>
योद्धाका सिन्धुको ।<br/>
रिसल्ला बढे हिन्दूका त्यहाँ<br/>
सब हात्ती फर्किए ।<br/>
पदाति पनि त्यसतरफ मोडे<br/>
बीचमा केही खुकुलो छोडे<br/>
एक कूना तर्किए ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(९)</span><br/>
मौका यो मिली बलिया अश्व<br/>
फुर्तिला जोशले ।<br/>
पठायो ठूलो गड्गडसँग<br/>
टापको छिटो हठ्हठसँग<br/>
बिजुली जस्तो छिटो है गरी<br/>
नभेट्दै होशले ।<br/>
<br/>
<span style="display:inline-block; text-align:center; width:100% ;">(१०)</span><br/>
खलबली पर्‍यो हिन्दूको फौजमा<br/>
खुकुलो खाडीमा ।<br/>
मुसल्मान आयो जोशले हाँकी<br/>
बिजुली बाढीमा ।<br/>
छेडेर पसे पचास जना<br/>
हातमा ज्यान लिने ।<br/>
तिनले गरे गर्नु है सम्म<br/>
कुल्चेर कतै, काटेर कतै<br/>
तर्साई कतै, रोएर कतै<br/>
धेरैलाई च्यान दिने ।<br/>
त्यसैमा फेरि हजारौँ लागे<br/>
खुकुलो पारेर ।<br/>
त्यस तरफ फेरि पचास लागे<br/>
त्यो किल्ला फोरेर ।<br/>
सय नै जवान मुसल्मान हुँदा<br/>
हिन्दूमा खलबली ।<br/>
संख्या है तर भएर धेरै<br/>
रहेनन् त्यहाँ ती धेर बेरै<br/>
दश दोबर मारी हिन्दूका दल<br/>
मचाई खलबली ।<br/>
धर्मको जोशमा, ज्यान दिने होशमा<br/>
एक मुट्ठी पनि क्या शक्ति हुन्छ<br/>
चमत्कार कस्तो गरेर जान्छ<br/>
नरहु यो भुली ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(११)</span><br/>
त्यसै नै बेला एक मुट्ठी उता<br/>
पहिलो बाँटले ।<br/>
हात्तीका सूँडमा भालाले रोपे<br/>
बलिया आँटले ।<br/>
कूँ कूँ र कूँ कूँ अनेक शब्द<br/>
हात्तीले कराए ।<br/>
छुरीले ठोकी शिरमा उनका<br/>
माहुतेहरू अनेक शब्द<br/>
गरेर कराए ।<br/>
सबभन्दा मोल सूँडको जसलाई<br/>
ती जन्तु डराए ।<br/>
हात्ती छन् यस्ता काँतर भन्ने<br/>
लडाइँमा जनाए ।<br/>
<br/>
<span style="display:inline-block; text-align:center; width:100% ;">(१२)</span><br/>
हिन्दूका त्रास एकबाजि उठे<br/>
अनन्त मच्चिन्छ ।<br/>
हा हा र हू हू मच्चिन लाग्यो<br/>
खलबल ठूलो, कोलाहल ठूलो<br/>
अजङ्का हल्ला यथार्थभन्दा<br/>
जो खालि पछि दैवको दया<br/>
पाए नै सच्चिन्छ ।<br/>
त्यो हा हा हू हू छोपेर मौका ।<br/>
घोरीले झन् हान्थ्यो ।<br/>
झन् ठूलो डर झन् ठूलो त्रास<br/>
लहरो गर्जी पहरो घन्की<br/>
गर्जेर झन् तान्यो ।<br/>
<br/>
<span style="display:inline-block; text-align:center; width:100% ;">(१३)</span><br/>
मुसल्मान चल्छ बिजुली छिटो<br/>
भालाको सच्चा, तरबारको ढिटो<br/>
हिन्दू छन् रनथन ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>हारे है हाम्रा राजाले भन्ने<br/>
हल्ला छ घन्घन ।<br/>
हार्नु है भन्दा हल्लाले भर्छन्<br/>
हिन्दूका जाति यी ।<br/>
संख्याले भन्दा मिथ्याले भर्छन्<br/>
अधेँरी राती यी ।<br/>
<br/>
<span style="display:inline-block; text-align:center; width:100% ;">(१४)</span><br/>
तर एक वीर देवता थियो<br/>
समरथलमा ।<br/>
सबैलाई उसले साहस दियो<br/>
दशाको पलमा ।<br/>
हा हा र हू हू हारको मच्ची<br/>
भाग्नलाई तयार ।<br/>
हिन्दूको मुटु पक्रेर खिच्यो<br/>
अनेक हजार ।<br/>
<br/>
<span style="display:inline-block; text-align:center; width:100% ;">(१५)</span><br/>
सँगेटी फेरि छरिँदा फौज<br/>
आफैँले हाँकेर ।<br/>
जोशले लगे<br/>
झम्टेर यवन<br/>
केन्द्रमा ताकेर ।<br/>
हिन्दूको जोश एबबाजि बढे<br/>
प्राणका पङ्ख स्वर्गमा चढे<br/>
कीर्तिमा फेरि शृङ्गार जडे<br/>
नहटी हिँड्दछन् ।<br/>
वैरीका शिर मूलाझैँ गरी<br/>
शस्त्रले गिँड्दछन् ।<br/>
वीरका जोशका हनुमान् डाकी<br/>
शत्रुमा भिड्दछन् ।<br/>
<br/>
<span style="display:inline-block; text-align:center; width:100% ;">(१६)</span><br/>
मुसल्मान हुन्थे सुइँकुच्चा सारा<br/>
हिन्दूलाई देखेर ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>प्रलय जस्तो गड्गड आँधी<br/>
वैरिँदो झन् झन् आफैँका माथि<br/>
उर्लिंदो देखेर ।<br/>
<br/>
<span style="display:inline-block; text-align:center; width:100% ;">(१७)</span><br/>
हिन्दूले हाने जयका भाला<br/>
छातीमा रोपी<br/>
रीसले गोपी<br/>
आँखामा बाली आर्यको ज्वाला<br/>
बन्धु र वर्गहरूको रगत<br/>
बदला निकाली ।<br/>
किटेर दाह्रा<br/>
बढ्दथे सारा<br/>
धाराका धारा<br/>
खोलाले आफ्नो पहिलो त्रास<br/>
दागझैँ पखाली ।<br/>
मुर्दालाई पनि रीसले थुँग्थे<br/>
भालाको नोकले छातीमा ठुँग्थे<br/>
कोही ता शिरका माला नै उन्थे<br/>
कराई जै काली ।<br/>
मुसल्मान तर्सी पन्छिन लागे<br/>
ज्यान त्याग्ने वीर निराशले भागे<br/>
छर र बर ती हुन लागे<br/>
चौहानका प्रतापमा ।<br/>
हिन्दूको जोश झन् बढ्दै गयो<br/>
झन् लखेट्दिई फौज त्यो गयो<br/>
लडाइँको त्यो रापमा ।<br/>
<br/>
<span style="display:inline-block; text-align:center; width:100% ;">(१८)</span><br/>
मुहम्मद घोरी घोडामा थिए<br/>
मुटुमा थरर ।<br/>
तैपनि जोश देखाई डाक्ने<br/>
हिन्दूलाई अझै वीरझैँ हाँक्ने <br/>
तर हा घरर ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>ती लोटिगए जमीनमा बरा !<br/>
कराए सारा मुसल्मानहरू<br/>
क्वै रोए तरर ।<br/>
एक वीरले उनलाई झटपट उठाई<br/>
घोडामा चढायो ।<br/>
एक हात जोखिम भएर गए<br/>
त्यसले भगायो ।<br/>
<br/>
<span style="display:inline-block; text-align:center; width:100% ;">(१९)</span><br/>
हिन्दूका बजे तुरही धूँ धूँ<br/>
शङ्खका लामा एक कोशे भूँ भूँ<br/>
समर बाजाहरूका पूँ पूँ<br/>
ढ्याङ्ग्राका ढरर ।<br/>
अस्तको लाली हुँदैमा आज<br/>
हिन्दूको रह्यो गजबले लाज<br/>
सकेन छिन्न यवनले ताज<br/>
धन्य है हाम्रा पृथिवीराज<br/>
म्लेच्छका फौज-<br/>
हरूलाई धपाई<br/>
कँपाउने थरर ।<br/>
<br/>
<span style="display:inline-block; text-align:center; width:100% ;">(२०)</span><br/>
लौ आज माला जाई र जुईका<br/>
कल्की ल्यौ उज्याला ।<br/>
कहिले पनि नमर्ने बाल<br/>
धूपीका दियाला ।<br/>
अमर ज्योति आकाशमा गाँस<br/>
डिल्लीका शहरमा ।<br/>
लावा र अबीर बर्साऊ सारा<br/>
विजय प्रहरमा ।<br/>
नाच र गाऊ वीरका यश<br/>
डिल्लीका शहरमा ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>बनाऊ गीत तँराई-जीत<br/>
जोशिला रहरमा ।<br/>
गलामा गला लाएर आँशु<br/>
छोरा र छोरीका ।<br/>
सुनाऊँ कथा कसरी यवन<br/>
भागे ती घोरीका ।<br/>
<br/>
<span style="display:inline-block; text-align:center; width:100% ;">(२१)</span><br/>
काक र गिद्धहरूले खान्छन्<br/>
भारतका दुश्मन ।<br/>
अब ता फेरि आउने छैन<br/>
त्यो कालो यवन ।<br/>
भारतकी कालीलाई बत्ती बाली<br/>
रुधिर चढायौँ ।<br/>
अब ता हाम्रो रक्षा है गर्लिन्<br/>
यवन भगायौँ ।<br/>
अब त ल्याऊ वीणा र तार<br/>
मधुर बजाऊ ।<br/>
पृथिवीराज चौहान नाममा<br/>
नाचेर गीत गाऊ ।
</p>
</div>
</div>
</div>
</div>
  </body>
</html>
