<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>एकादश सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>एकादश सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span> <br/>
एघार सय नब्बे है तिर  <br/>
उत्तर भारत थर र हर  <br/>
लडाइँको बादल घर र घर  <br/>
आकाशमा मुश्लियो ।  <br/>
रजपूत वीरका मनमा पनि  <br/>
त्रासको छाया आकाशमनि  <br/>
पारेर उठ्यो के गरूँ भनी  <br/>
भारतको कालो द्वेषझैँ बनी  <br/>
बादल मुश्लियो ।  <br/>
<br/>
<span style="display:inline-block; text-align:center; width:100% ;">(२)</span> <br/>
अभागी थिए दुइटा द्वार  <br/>
भारतका अभागी ।  <br/>
म्लेच्छका दुइटा आँखाझैँ काला  <br/>
जसबाट बल्थे लडाइँका ज्वाला
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>जङ्गली जाति बर्छा र भाला  <br/>
लिएका वैरले ।  <br/>
पश्चिम उत्तर कुनाका छिद्र  <br/>
जसद्वारा ताण्डव गर्दथे रुद्र  <br/>
नदेख्दा हामी हिन्दूले भद्र  <br/>
वैरमा वैरले ।  <br/>
<br/>
<span style="display:inline-block; text-align:center; width:100% ;">(३)</span> <br/>
इस्लामका नयाँ जोशका ज्वाला  <br/>
धसिङ्गर जुँघे गोरा र काला  <br/>
लिएका तरबार, बर्छा र भाला  <br/>
जङ्गली जोशका ।  <br/>
ज्यानलाई हातमा लिएर हिँड्ने  <br/>
काफिर नामका भेटेमा गिँड्ने  <br/>
भारतलाई बीच र बीचमा  <br/>
ल्याउने भए ईश्वरको ऐनले  <br/>
सङ्केत होशका ।  <br/>
तिनको मार खाएर भारत ईश्वर रोषका  <br/>
बराबर फेरि बिउँतेर लिन्छ  <br/>
सङ्केत होशका ।  <br/>
<br/>
<span style="display:inline-block; text-align:center; width:100% ;">(४)</span> <br/>
इस्लामका फौज तालीम गरी  <br/>
वैरन तयार ।  <br/>
भारतको धावा, डिल्लीको दावा  <br/>
महम्मद घोरी छ भन्ने हावा  <br/>
फैलेर हजार ।  <br/>
के गरूँ भनी हिन्दूका मणि  <br/>
रूँ रूँ झैँ गर्दछन् ।  <br/>
फुट र छुटको काल र कूट  <br/>
पिएर बस्ने ईर्ष्यालु राजा  <br/>
स्वार्थको दिन दिन बजाई बाजा  <br/>
हाँसेर हेर्दछन् ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(५)</span> <br/>
उछकी रानी, कामकी खानी  <br/>
छत्तिसा नखरे ।  <br/>
सनातन धर्म कलङ्क थिइन्  <br/>
उज्याली मुखरे ।  <br/>
राज्यलाई स्वास्नीमानिसलाई दिनू  <br/>
खराब छ भनेर ।  <br/>
किन है त्यसै ऋषिले भन्थे  <br/>
मनमा गुनेर ।  <br/>
कामिनीमाथि काञ्चन थपे  <br/>
कलिले धिपिक्क ।  <br/>
बालेर बत्ती भारत लग्छ  <br/>
टिपेर टपक्क ।  <br/>
महम्मद थियो चतुरो छट्टू  <br/>
भित्रको चाल पायो ।  <br/>
भारतको सिंहासनको लट्टू  <br/>
उछमा भेट्टायो ।  <br/>
फुकेछ कान खिँचेछ ध्यान  <br/>
नखरे नारीको ।  <br/>
लडाईंविना रुधिरविना  <br/>
काखमा रानी बसालीकन  <br/>
राज्य नै थियो सगेद्यो धन  <br/>
उसमा भारीको ।  <br/>
एक तरफ राज्य एक तरफ रानी  <br/>
कामकी बखानी ।  <br/>
गुलछर्रा त्यल्ले उडाइहाल्यो  <br/>
भाग्यमान मोरो  <br/>
इस्लामको छोरो  <br/>
हिन्दूलाई धोखा दिने ती रानी  <br/>
भारतभरका स्त्रीभरमा कानी
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>उत्तम भावले रहित सानी  <br/>
सुटुक्क पसिन् मुसल्मान काखमा ।  <br/>
हिन्दूको छाती वज्रले हानी  <br/>
सम्झँदै आउँछ आँखामा पानी  <br/>
बिग्रिने स्त्रीको लौ हेर बानी  <br/>
नराख गादी नखरे नानी  <br/>
मौरी हुन् मूर्ख संसारभरका  <br/>
महका चाखमा ।  <br/>
यौटा र दुइटा कहिलेकाहीँ  <br/>
देखिन्छन् हेर्दा उज्यालाचाहिँ  <br/>
हजार लाखमा ।  <br/>
अग्निमा जल्दो सतीको ज्वाला  <br/>
सँगमा दाँज्दा यी भाव काला  <br/>
आफ्ना नै मनमा सल्किन्छ ज्वाला  <br/>
सहज क्रोधको ।  <br/>
तिनलाई हामी चढाउँछौँ पाती  <br/>
जो तीतेपाती भन्दछन् जाती  <br/>
स्यालको सिँग फ्याउरोको छल  <br/>
मुजूरको पङ्ख नाच्नलाई तल  <br/>
मुसाका दाँत मुसाका पुच्छर  <br/>
झल्कने तीरका बालुवा दाना  <br/>
मकैका जुँघा ठूला र साना  <br/>
छत्तिसा फूला, कुखुरे सिउर  <br/>
स्पालका गङ्गा तीरका गाना  <br/>
सडलपडल फूलका नाना  <br/>
बालकको आखिर धर्धरे स्वर  <br/>
मृत्युको गोदको ।  <br/>
रेटेर राज्य  <br/>
भेरेर कामी  <br/>
संसारभरकी  <br/>
यी हुन्छिन् नामी  <br/>
उछकी रानी नखरे कानी  <br/>
कलङ्क भारतकी ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>त्यसैमा देख्छौँ नखरा हामी  <br/>
सकल स्वारथकी ।  <br/>
<br/>
<span style="display:inline-block; text-align:center; width:100% ;">(६)</span> <br/>
गुजरातका राजा बहादुर थिए  <br/>
ठोकेर पठाए ।  <br/>
तिनको रीसले पञ्जाबमा गई  <br/>
मुहम्मद मियाँले खुश्बूलाई झारी  <br/>
गादीमा बसी उनको जात्रा  <br/>
गाईजात्रा देखाए ।  <br/>
सिरहिन्दका ती हिन्दूका राजा  <br/>
समस्त झुकाए ।  <br/>
भारतको दौलतका थैला पनि  <br/>
धेरैले फुकाए ।  <br/>
<br/>
<span style="display:inline-block; text-align:center; width:100% ;">(७)</span> <br/>
अहिलेसम्मन् जुम्साका जुम्रा  <br/>
राजा ती भारतका ।  <br/>
कानमा तेल हालेर बस्थे  <br/>
स्वप्नामा स्वारथका ।  <br/>
<br/>
<span style="display:inline-block; text-align:center; width:100% ;">(८)</span> <br/>
भविष्यलाई एक कदम अघि  <br/>
नदेख्ने काना ती ।  <br/>
महका राना, लम्पट नाना  <br/>
कुरामा साना ती ।  <br/>
सर्पझैँ अन्धो वैरमा बस्थे  <br/>
घमण्ड फुलेर ।  <br/>
भाइ र भाइ लडाँइँ गरी  <br/>
भारत दलेर ।  <br/>
आफ्नै हो संसार भनेर हाँकी  <br/>
प्रजालाई मिचेर ।  <br/>
मपाईं कीर्ति बढाउँला भनी  <br/>
सब जना थिचेर ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>सधैँ हो यस्तै प्याला र प्यारी  <br/>
भनेर भुलेर ।  <br/>
भविष्यलाई अँध्यारो पर्दा  <br/>
भित्रको भोलि तुल्यको मुर्दा  <br/>
सम्झेझैँ चलेर ।  <br/>
<br/>
<span style="display:inline-block; text-align:center; width:100% ;">(९)</span> <br/>
जयचन्द राजा अहम्‌का थिए  <br/>
विश्वका भकारी ।  <br/>
मपाईं कीर्ति फिँजाउन सधैँ  <br/>
गर्दथे तयारी ।  <br/>
मुजूरका पङ्ख फिँजाई बसूँ  <br/>
भनेझैँ उनलाई ।  <br/>
म्लेच्छले ढोका घच्घच गर्दा  <br/>
जोरी र पारी मारूँला मुर्दा  <br/>
ती मरे खुल्छ यशको पर्दा  <br/>
भनेझैँ स्वार्थी भावले भर्दा  <br/>
मोह भो तिनलाई ।  <br/>
पृथिवीराजको इर्ष्याले भरी  <br/>
द्वेषको मनलाई ।  <br/>
<br/>
<span style="display:inline-block; text-align:center; width:100% ;">(१०)</span> <br/>
तर त्यो भारतबीचमा यौटा  <br/>
वीरको रूपमा थियो है द्यौता  <br/>
स्वर्गको उज्यालो ।  <br/>
उसैले बाल्यो जगमग ज्योति  <br/>
वीरको जोश दशाका बेला  <br/>
गजबले निकाल्यो ।  <br/>
<br/>
<span style="display:inline-block; text-align:center; width:100% ;">(११)</span> <br/>
अनेक समरहरूको वीर  <br/>
भारत बुझ्ने स्वभावको धीर  <br/>
मनमा लिई इस्लामको पीर  <br/>
सङ्गठन बनायो ।  <br/>
तुरही जस्तो भारतको बनी  <br/>
जगाउन सक्ने मुर्दालाई पनि
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>सागर दिलको गहिरो ध्वनि  <br/>
सबैलाई सुनायो ।  <br/>
वीरका माशी जागेर उठे  <br/>
उसले बोलायो ।  <br/>
सुतेका नजर भारत वीरको  <br/>
डङ्काले खुलायो ।  <br/>
<br/>
<span style="display:inline-block; text-align:center; width:100% ;">(१२)</span> <br/>
देख्नेले लागे उसका पछि  <br/>
रणका भेरीमा ।  <br/>
उनलाई बनाए सेनाका पति  <br/>
ऐक्यका घेरीमा ।  <br/>
देख्नेले देखे सत्यानाश थियो  <br/>
आलस्य देरीमा ।  <br/>
<br/>
<span style="display:inline-block; text-align:center; width:100% ;">(१३)</span> <br/>
इस्लामको राक्षस बाएर मुख  <br/>
भारतलाई निलन ।  <br/>
आएको बेला थिएन पहिले  <br/>
हिन्दूको मिलन ।  <br/>
इर्ष्या र द्वेष अनेक थिए  <br/>
दशन चिलन ।  <br/>
<br/>
<span style="display:inline-block; text-align:center; width:100% ;">(१४)</span> <br/>
इस्लामको राक्षस मुख बाई आयो  <br/>
तरबारका दाह्राले ।  <br/>
सभ्यता निल्ने खाल्डोझैँ पेट  <br/>
अन्धकारलाई फैलाउने म्लेच्छ  <br/>
सभ्यको आहाराले ।  <br/>
जिभ्रोमा थियो गाईको रगत  <br/>
रुधिरको धाराले ।  <br/>
संस्कृतिलाई भारतको पिऊँ  <br/>
भनेर साराले ।  <br/>
कला र विद्याको छाती चिर्ने  <br/>
दाँतीका आराले ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>थरथर हुन्छे भयङ्कर मूर्ति  <br/>
देखेर साराले ।  <br/>
फुटको भारत मिलाए तर  <br/>
वीर हाम्रा प्याराले ।  <br/>
<br/>
<span style="display:inline-block; text-align:center; width:100% ;">(१५)</span> <br/>
मरु छ संसार हिँउले खालि  <br/>
भारत नखलिस्तान ।  <br/>
आँधीमा आउँछन् जङ्गलका हावा  <br/>
बनाउन रेगीस्तान ।  <br/>
तैपनि हाम्रा पहाडझैँ वीर  <br/>
हरूले बचाए ।  <br/>
अरूले खालि मूर्खको मुकुट  <br/>
कुखुरे सिउर राज्यको रहर  <br/>
ढुङ्गाका चाचा, झिलमिली पारी  <br/>
वेश्याझैँ नचाए ।  <br/>
<br/>
<span style="display:inline-block; text-align:center; width:100% ;">(१६)</span> <br/>
सङ्गठन हाम्रो भएन राम्रो  <br/>
आलाम भारतमा ।  <br/>
म्लेच्छका पयर छुनलाई सधैँ  <br/>
लोभ र स्वारथमा ।  <br/>
काटी र कुटी भारतको नाउँ  <br/>
कुखुर सिउरे गर्दछन् धाक  <br/>
निर्धा र दुर्बलहरूमा हाँक  <br/>
हाः भरत राजाले ।  <br/>
फुटेको घर मिलाइदिने  <br/>
टुटेको वस्त्र सिलाइदिने  <br/>
प्रजाका दिल रुलाइदिने  <br/>
हिन्दूको मान भुलाइदिने  <br/>
चाचामा राम्रा झुलाइदिने  <br/>
म्लेच्छका जातिले ।  <br/>
भारतको भाग्य यस्तै छ हरे !  <br/>
के हौँला हामी के भनूँ भरे
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>दवाइ खाँदो आत्माले सधैँ  <br/>
नजरभरि आँशु नै भरे  <br/>
हामीलाई रुलाई  <br/>
हाँस्नेले गरे  <br/>
शासन लात्तीले ।  <br/>
आर्यको आत्मा दुःखीनी बरी !  <br/>
लाचार चरी नबोली मरी  <br/>
पखेटा भित्र छिपाइवरी  <br/>
घाउ ली राता विषका शरका  <br/>
स्वर्गमा आँखा दयाको तरी  <br/>
आँशुमा भाषा जीवनको भरी  <br/>
हृदय जलन मुटु भै मरी  <br/>
ठोकरहरू दुष्टका परी  <br/>
अँधेरी रातीले ।  <br/>
मनको इच्छा मनमै रह्यो  <br/>
नबोल्ने भाषा आँशुमा बह्यो  <br/>
सहनशीलले सीमातक सह्यो  <br/>
नदेख्ने आगो दिलमा दह्यो  <br/>
भारतको आत्मा कसले कह्यो  <br/>
हिन्दूको जातिले ।  <br/>
हाः कठैबरा ! कहाँ छन् आत्मा  <br/>
जो आँशु झार्थे भारतका पातमा  <br/>
जसलाई दबाई दुष्टले रातमा  <br/>
मूकको गति पारेर लियो  <br/>
सहज अहम्‌मान ।  <br/>
झुकेको जाति  <br/>
खाँदोछ लात्ती  <br/>
सुधो है पनको लाउँदो छ पाती  <br/>
अँधेरी ज्वाला बाल्दो छ बाती  <br/>
हिन्दूका आँखा लाल लालमा झर्छन्  <br/>
हिन्दूका भाषा अकालमा मर्छन्  <br/>
गौप्राणी जस्ता गलामा पर्छन्
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>क्रन्दनविना रोएर मर्छन्  <br/>
दुष्टले राख्छ शान ।  <br/>
भारतको आकाश पवित्र थियो  <br/>
गिद्धले आई पखेटा लियो  <br/>
आँशु भो बादल  <br/>
बादल भो आगो  <br/>
जलेर खालि खरानीमा गो  <br/>
अँधेरी अवसान ।  <br/>
हाः कठैबरी ! मनकी चरी !  <br/>
आँशुका दाना पखेटाभरि  <br/>
उड्नलाई पाए स्वर्गको पुरी<br/>
खोलेर छाती देखाउलिस् छुरी<br/>
दर्दका दाना यी हजार मुरी<br/>
जीवनमा हुन्न जो न्याय त्यसको<br/>
आशाले राखी प्राण ।<br/>
तर हाः गयो, तर हाः लियो<br/>
म्लेच्छले अभिमान !<br/>
साधुका आत्मा हजारौँ रोए<br/>
ब्राह्मण गाई आँशुमा गए<br/>
जालीले बुन्यो तान ।<br/>
अमृत फल्ने खेतमा फल्यो<br/>
विषको कालो धान ।<br/>
पानीमा पर्‍यो हलाहल हरि<br/>
कलेजा जल्ने पान ।<br/>
आँशुका घुड्का पिएर बस्यौँ<br/>
सकल हिन्दूस्तान ।<br/>
आगोमा जली नजरमा लाल<br/>
बनेर राख्यौँ प्राण ।<br/>
दिन र रातको बुहार्तन खाई<br/>
अरूको हेरी शान ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१७)</span><br/>
जय र जय ती हिन्दू वीरको<br/>
आत्माले भन्दछ ।<br/>
जसले ब्राह्मण साधु र गाई<br/>
रोएर सुन्दछ ।<br/>
भारत छैन रवाफ शानमा<br/>
भारत छैन हीराको खानमा<br/>
भारत छैन ठूलाका मानमा<br/>
भारत छ अरूमा ।<br/>
ब्राह्मणका दिनको ज्योति ली चरी<br/>
जो बोल्छे भित्र मधुर गरी<br/>
साधुकी दिलकी मुनियाँ सानी<br/>
जसमा हुन्छ दुनियाँ नानी<br/>
गाईका आँखाहरूका पानी<br/>
प्राचीन वीरका नाम ।<br/>
अरू त झूटो यो थोत्रे नक्कल<br/>
भारत कसले देख्यो है सक्कल<br/>
स्वर्गको पुरीग्राम ।<br/>
जय र जय ती हिन्दू वीरको<br/>
जो राख्छन् भारत नाम ।<br/>
<br/>
<span style="display:inline-block; text-align:center; width:100% ;">(१८)</span><br/>
शिशुको आत्मा सँगमा सोध<br/>
हे भाइ छाडी राग र क्रोध<br/>
त्यसको दिलको ढुक्‌ढुकी बोध<br/>
चरीले बोल्दथे ।<br/>
भारत भन्ने कस्तो छ कहाँ<br/>
"आमा" को तोते खुल्दछ जहाँ<br/>
"यी मेरी आमा" फुल्दछ जहाँ<br/>
मेरो यो ध्वनि बोल्दछ जहाँ<br/>
मुटुले खोल्दछे ।<br/>
दीनका आत्माहरूको खोज<br/>
रहन्छ जहाँ रोजको रोज
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>छोडेर संसार तर्फको मोज<br/>
प्राचीन टूनामा ।<br/>
क्यै भुले जस्तो, क्यै नभए जस्तो<br/>
नपाइने त्यसै मोलले सस्तो<br/>
नभन्न सकिने यस्तो र उस्तो<br/>
जो जागी उठ्छ बिहानी सुनले<br/>
हृदय टुनामा ।<br/>
गरीब दुःखीहरूका आशा<br/>
पाउँदैनन् जसले संसारमा भाषा<br/>
जो सत्य खोज्छन् तोला र मासा<br/>
आर्यको पनामा ।<br/>
चाहन्छौ के के हे दिलका चरी<br/>
मधुरो ढुकढुक हृदय भरी<br/>
के खोज गर्छौ जीवनभरि !<br/>
हाः बरा भारतको ।<br/>
त्यसलाई भाषा खोज्दैमा बसेँ<br/>
हजार दावानलमा पसे<br/>
हजार विच्छीहरूले डसे<br/>
पाइनँ भाषा त्यो ।<br/>
रोएर दिनदिन समय खोला<br/>
किनारमा डुल्न माझेर चोला<br/>
त्यो भाषा कहाँ कसरी होला<br/>
भनेर घुम्नेछु ।<br/>
तर त्यो भाषा नजीकै आउने<br/>
संसारलाई मोहनी छाउने<br/>
कविले बसी दिल कुञ्ज गाउने<br/>
वीरका हृदय ।<br/>
जो मैले यहाँ उद्‌घाटन गर्छु<br/>
जो ज्योति पाउन जन्मेर मर्छु<br/>
पढ है सदय !
</p>
</div>
</div>
</div>
</div>
  </body>
</html>
