<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>नवम सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>नवम सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
चन्दाले एक दिन बयान गरे<br/>
कन्नौजकी राजकन्या ।<br/>
संयोगिता हो जसको नाम<br/>
सुन्दरी सुधन्या ।<br/>
<br/>
<span style="display:inline-block; text-align:center; width:100% ;">(२)</span><br/>
बत्तीस लक्षणहरूले युक्त<br/>
लाखौँमा रोजा ती ।<br/>
भारतकी हुन सुहाउने तिनी<br/>
भजन पूजन शासनलाई<br/>
सिंहासन उँचा दी ।<br/>
ती महालक्ष्मीसमान राम्री<br/>
कमलको दिल जाती ।<br/>
सकल गुणकी मनोहर मूर्ति<br/>
चाँदनी जस्ती राज गर्न धर्ती<br/>
वीरका मणिलाई सुहाउने पिर्ती<br/>
अरूलाई पूजन ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>वीरकी कन्या, वीरकी कुलकी<br/>
धराकी फूल, स्वर्गकी मूलकी<br/>
कविका भ्रमरहरूका दिल<br/>
शोभाले गुञ्जन ।<br/>
<br/>
<span style="display:inline-block; text-align:center; width:100% ;">(३)</span><br/>
पृथिवीराजले हाँसेर भने<br/>
"धेरै त नभन ।<br/>
कवि र धोबी एकै नै हुन्छन्<br/>
बढाउन गणना ।<br/>
मुसालाई तिमी बहर पार्छौ<br/>
पातलाई दिव्य रहर पार्छौ<br/>
बुझेर सपना ।<br/>
यथार्थलाई हेरेर राम्रो<br/>
प्रशस्त ज्यादा गर्दछौँ हाम्रो<br/>
दोषका ढकना ।<br/>
काली र माटी मूर्ति नै देखेँ ।<br/>
ओ हो हो ! भन्ने कविता लेखेँ<br/>
त्यसैलाई ठूली सुषमा देखेँ<br/>
बाटुला कल्पना ।<br/>
स्त्रीजाति आफैँ नदेखी मैले<br/>
सच्चाको रूप यथार्थ पहिले<br/>
सुन्दिनँ जल्पना ।<br/>
सके लौ तिम्रो देखाऊ शशी<br/>
हेरेर अनि लगाउँला कसी<br/>
नभन बगमफूस ।<br/>
कविका कुरा गफीका छुरा<br/>
गाँजाका सुर, मिथ्याका पुरा<br/>
सबै हुन् पाथी भूस ।"<br/>
<br/>
<span style="display:inline-block; text-align:center; width:100% ;">(४)</span><br/>
जोडेर हात चन्दाले बिन्ती<br/>
राजालाई गर्दछन् ।<br/>
"हजारौँ राजा देखेर मुहार<br/>
जलेर मर्दछन् ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>चाँदनी कोमल गाथकी कोमल<br/>
तुहिन धवल हृदय विमल<br/>
सुन्दर परिमल ।<br/>
नयन युगल मिर्गका असल<br/>
सत्यकी असल बैँशकी अचल<br/>
मोहन सकल, परीकी नकल<br/>
अमर तरु फल ।<br/>
ती सुकुमारी पानीदार हीरा<br/>
मधुर कुसुमहरूकी शिरा<br/>
दन्तमा दन्त अनारका चिरा<br/>
वैंशकी बागमा ।<br/>
कोयली उनका गलामा बोल्थे<br/>
अङ्गमा फुल्दा बदली झुल्थे<br/>
मुहारमा शरद्चन्द्रझैँ खुल्थे<br/>
सौन्दर्य बागमा ।<br/>
गानाकी चरा मधुरकी सुरा<br/>
वीणाका तारमा भावकी पूरा<br/>
बजाउने मधुर बोलेका कुरा<br/>
पल्लव अधरकी ।<br/>
वीरको हाँगा झुलेकी फूल<br/>
कन्नौज शहरकी ।"<br/>
<br/>
<span style="display:inline-block; text-align:center; width:100% ;">(५)</span><br/>
सुनेर भन्छन् पृथिवीराज<br/>
"गजबको बयान ।<br/>
यस्तो ता मैले सुनेको थिनँ<br/>
तारिफको मुहान ।"<br/>
"नजर गरे पुगी पो हाल्छ"<br/>
चन्दाले भन्दछन् ।<br/>
सुवर्ण मुहार हीराकी जुहार<br/>
उषाझैँ बिहान ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(६)</span><br/>
"हिँडन जाऊँ<br/>
ती वीरले भन्छन् कन्नौज शहरमा ।<br/>
बदलेर भेष नकली केश<br/>
हेर्नको रहरमा ।"<br/>
<br/>
<span style="display:inline-block; text-align:center; width:100% ;">(७)</span><br/>
यौटा भो साधु अर्को भो चेलो<br/>
जटाजूट शिँगारी ।<br/>
पछि र पछि नचिने जस्ता<br/>
अनेक चर हतियार लुकाई<br/>
जानको तयारी ।<br/>
ती चन्दा थिए गजबका कवि<br/>
मोहिनी रूपको ।<br/>
भजन गर्दै<br/>
प्रशंसा मर्दै<br/>
राजकन्या रूपको मोहनी छर्दै<br/>
ईश्वर-भजन गरेझैँ गर्दै<br/>
कोमल पारे प्रखर दहन<br/>
बाटाका धूपको ।<br/>
<br/>
<span style="display:inline-block; text-align:center; width:100% ;">(८)</span><br/>
झोपडीभित्र बिताउँथे रात<br/>
किसानहरूका ।<br/>
अतिथि उदार भारतका किसान<br/>
साधुको गर्ने हृदय-सम्मान<br/>
ज्ञानका तरुका ।<br/>
चन्दाले लिन्थे बोलने वीणा<br/>
भजन रचेर ।<br/>
तत्कालै गाई सुनाइदिन्थे<br/>
जालले सजेर ।<br/>
<br/>
<span style="display:inline-block; text-align:center; width:100% ;">(९)</span><br/>
"दिव्यको मधुर मोहनी दिव्य<br/>
सधैँको बैँशमा ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>ईश्वरकी मोहनी गर्दछिन् राज<br/>
स्वर्गको ऐशमा ।<br/>
चन्द्रमा सारा झल्कन्छन् तिनी<br/>
तारामा चम्कन्छिन् ।<br/>
हृदय-भाव गलाको झर्ना-<br/>
हरूमा छम्कन्छिन् ।<br/>
रातका दिल कमल आसन<br/>
लिएर गम्कन्छिन् ।<br/>
विश्वको मन्दिर सुन्दर पारी<br/>
तिनैले सजाइन् ।<br/>
संयोगमा छिन् ध्यानकी छवि<br/>
लावण्य रूपले रुलाउने कवि<br/>
तिनैले मेरा हृदय-तारमा<br/>
पूजाको सुन्दर प्रभाव सारमा<br/>
यी गाना बजाउँछिन् ।<br/>
<br/>
<span style="display:inline-block; text-align:center; width:100% ;">(१०)</span><br/>
तिनलाई देखेँ कहिले मैले<br/>
पर्वतका चूलीमा ।<br/>
सन्ध्याको रूपमा ओर्लेकी राम्री<br/>
मुखमा घसी उज्यालो फाहा<br/>
सुनको धूलीमा ।<br/>
<br/>
<span style="display:inline-block; text-align:center; width:100% ;">(११)</span><br/>
कहिले देखेँ बादलका किल्ला<br/>
बीचमा राजने ।<br/>
प्रेमका आँशु बादलले बन्ने<br/>
देवतागणले नीलोमा बुन्ने<br/>
सूतले बनी जन्मेकी छवि<br/>
चराका दिलमा रहने वीणा<br/>
मधुर बाजने ।<br/>
फूलका उरमा आँशुका दाना<br/>
प्रेमले साजने ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१२)</span><br/>
पर्दा छ तर तिनी छन् पर<br/>
सौन्दर्य नामको जादूको घर<br/>
वर र पर हर र हर<br/>
मुस्कानका मोती बर र बर<br/>
त्यसैको यात्रामा ।<br/>
हामी हुँ साधु खोज्ने है जादू<br/>
मधुर सुन्दरहरूका साधु<br/>
दिव्यका यात्रामा ।"<br/>
<br/>
<span style="display:inline-block; text-align:center; width:100% ;">(१३)</span><br/>
चन्दाले यस्तै गर्दथे गाना<br/>
बराबर गिराई मोतीका दाना<br/>
किसान नजरका ।<br/>
ईश्वरको हाँसो पाएको फूल-<br/>
हरूको कथा सुगन्ध मूल<br/>
सुनेर दिलले भक्तको सच्चा<br/>
रातका पहरमा ।<br/>
किसान शिशु वरि र परि<br/>
बस्दथे सुन्दै तिनलाई घेरी<br/>
सुन्नको रहरमा ।<br/>
यस्तो ली चाल ती दुई पुगे<br/>
कन्नौज शहरमा ।<br/>
<br/>
<span style="display:inline-block; text-align:center; width:100% ;">(१४)</span><br/>
कन्नौज पुरी थरी र थरी<br/>
शोभाले विचित्र ।<br/>
जय र चन्द राजाको प्रताप<br/>
पाएर फुल्दो फैलिँदी दिइन्<br/>
उन्नति सुचित्र ।<br/>
अनेक झिलिमिलीका मालले<br/>
बजार सजेका ।<br/>
घोडा र हात्तीसम्मको बिक्री<br/>
गर्नलाई तुन्दिल महाजनहरू<br/>
ठाँटले डटेका ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>गाडामा लादी चाँदी र सुन<br/>
भण्डारबाट राजमहल भन<br/>
देखाउनलाई दिन र दिन<br/>
शहरमा ओसार्थे ।<br/>
अन्नको बजार छेलो र खेलो<br/>
मोतीझैँ दाना चाँवलमा हाँस्दा<br/>
सुनका बाला दानाले सुन्दर<br/>
धोक्रा र डालाहरूमा ओसार्थे ।<br/>
देवता मूर्ति मानिसझैँ ठूला<br/>
कुँदेका राम्रा पित्तल र सुनमा<br/>
मिलेर घिसार्थे ।<br/>
<br/>
<span style="display:inline-block; text-align:center; width:100% ;">(१५)</span><br/>
निकै नै छन् है जयचन्द राजा<br/>
ठाँटका तमासे ।<br/>
प्रदर्शन भरी<br/>
जात्रा र भडक<br/>
ईंटका सडक<br/>
उनैले निकासे ।<br/>
<br/>
<span style="display:inline-block; text-align:center; width:100% ;">(१६)</span><br/>
जाँचेर लिए मठको पत्र<br/>
ढोकेले ढोकामा ।<br/>
बराबर पर्थ्यो नत्र त गडबड<br/>
उल्लूका धोखामा ।
</p>
</div>
</div>
</div>
</div>
  </body>
</html>
