<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>पञ्चदश सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>पञ्चदश सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
डिल्लीमा आज धूमधाम ठूलो<br/>
उत्सवको वृक्ष हवामा फुल्यो<br/>
सुवर्ण भई दिन आज खुल्यो<br/>
सपना जस्तो बादल खुल्यो<br/>
उदय गगनमा ।<br/>
उषाले देखिन् किरणले चित्र<br/>
विवाह दिव्य स्वर्गको भित्र<br/>
सूर्यको साथ सौन्दर्य देवी<br/>
विवाह गर्दा अकाशको पर्दा<br/>
मर्त्यका नयनमा ।<br/>
गुलाफी रङ्ग, सुनका पानी<br/>
चढाई रेखा मोहन तानी<br/>
क्षण र क्षणलाई<br/>
र छाय छानी<br/>
उषाका भवनमा ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>त्यो देखी आज चिडिया बोले<br/>
मधुरको स्वप्ना कण्ठले खोले<br/>
लहराहरू धोजाझैँ डोले<br/>
अनन्त आई झिल्मिल बोले<br/>
आजको दिनमा ।<br/>
उदय यस्तो राम्रो र सुन्दर<br/>
भएन अरू भनेर बूढा<br/>
काँशका केश हिउँका छाटी<br/>
जोरिने दुई थर्थरे घुँडा<br/>
भन्दथे जनमा ।<br/>
 <br/>
<span style="display:inline-block; text-align:center; width:100% ;">(२)</span><br/>
पहिले गुलाब पातलो फैल्यो<br/>
मिर्मिरे बारीमा ।<br/>
सिर्का र छिर्का जो पछि चर्को<br/>
रङ्गमै उर्ल्यो<br/>
मधुर सुरले रङ्गमा कुर्ल्यो<br/>
बादलमा चढी लहरमा छर्ल्यो<br/>
पानीका फटिक चञ्चलमा ओर्ल्यो<br/>
सुन बाढी बढी गुलाफबाट<br/>
बादल भए मधुर ठाँट<br/>
चिडिया उडे मोहनी देखी<br/>
सुनका घारीमा ।<br/>
फाटेर चीरा रङ्गका पोरा<br/>
धेर बेर भयो अनेक रूपमा<br/>
कहिले परी, कहिले मुजूर<br/>
धूँवाँली बल्दा बादलका घेरा<br/>
अनेक रूपले झल्मल भए<br/>
स्वर्गका बारीमा ।<br/>
ढोका भो सुनको कहिलेकाहीँ<br/>
पताके फारीमा ।<br/>
हामीले देख्यौँ स्वर्ग है आज<br/>
बिहाको उत्सव मनाए जस्तो<br/>
किरण झारीमा ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>भन्दथे बूढा आँखाका तीखा<br/>
जो वीन लिई सडक हिँड्थे ।<br/>
गाएर वीर चौहानका गाना<br/>
पाँचतारे तारीमा ।<br/>
<br/>
<span style="display:inline-block; text-align:center; width:100% ;">(३)</span><br/>
डिल्लीमा आज नाच र गान<br/>
नृत्यको शहरझैँ ।<br/>
अग्ला ती घर<br/>
भर र भर<br/>
अप्सरा नारी<br/>
ठाँटमा भारी<br/>
बाटेका केश<br/>
नागिनी पारी<br/>
डटेका रेशम<br/>
हरूका सारी<br/>
बालख साना छातीमा घारी<br/>
झ्याललाई स्वर्ग अटाली पारी<br/>
नाच र गान तल छ भारी<br/>
तरबारका पट्टा कुँडिला धारी<br/>
लकडी हातमा चलाकी भारी<br/>
ध्वजा र शृङ्गार खम्बामा भारी<br/>
नक्कली दुश्मन बनाई मारी<br/>
यवनका छाती शरले फारी<br/>
नक्कली लडाइँ गरेर भारी<br/>
वारि र पारि उत्सव नाच्छ<br/>
सागरका लहरझैँ ।<br/>
<br/>
<span style="display:inline-block; text-align:center; width:100% ;">(४)</span><br/>
कवि र गाइने सारङ्गी वीणा<br/>
लिएर नाच्दछन् ।<br/>
भाट र भाँड देखाई छाँड<br/>
कम्मर भाँच्दछन् ।<br/>
जयको ध्वनि पुकारी हिँड्छन्<br/>
मानिसका लहर ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>उत्सव जस्तो जिउँदो आज<br/>
डिल्लीको शहर ।<br/>
<br/>
<span style="display:inline-block; text-align:center; width:100% ;">(५)</span><br/>
कल्पना मेरी पुग्दछे गरी<br/>
हेर्नको रहर ।<br/>
एघार सय नब्बेको वर्ष<br/>
डिल्लीको शहर ।<br/>
<br/>
<span style="display:inline-block; text-align:center; width:100% ;">(६)</span><br/>
के मैले देखेँ आजको दिन<br/>
लौन नि भाषा राम्ररी भन<br/>
जलप अक्षर लगाई सुन<br/>
लाग्ला है लाज सत्यले गिज्याउला<br/>
म यस्तो दुर्बल तारको झीनो<br/>
अलङ्कार छैन, उपमा छैन<br/>
सोझोको खालि प्रकृत चालमा<br/>
लेख्दछु हरे ! दिलका तालमा<br/>
छिः यस्तो नभन ।<br/>
<br/>
<span style="display:inline-block; text-align:center; width:100% ;">(७)</span><br/>
तस्वीरलाई शब्दले खिच्नु<br/>
सारै नै कठिन ।<br/>
उषाका प्रयास विफल हुँदा<br/>
स्वर्गको चित्रण गर्नलाई सधैँ<br/>
पटमा गगन ।<br/>
मधुर भावका आँशु है रुन्छन्<br/>
उरमा सुमन ।<br/>
प्रयत्नसम्म गरेँ है मैले ।<br/>
भावुक दिलले रङ्गे है दिलले<br/>
सङ्केत मात्र यो बुझी पहिले<br/>
मनमा रँगन ।<br/>
आफ्नो जो टूना, मनको दूना<br/>
आधा नै आउँदैन ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>सच्चाको जादू, भिन्नै छ स्वादु<br/>
शब्दैले पाउँदैन ।<br/>
हे भाइ हेला नगरी हेरे<br/>
भावको खोला<br/>
गाइनेको चाला<br/>
जे जस्तो होला<br/>
प्रीतिले आज बजाएँ तार<br/>
पहिले कथी लेखिन क्यार ?<br/>
यो खाने मुखमा दिलको भार<br/>
बोलेकोसम्म हृदय सार<br/>
कविता होइन गाइनेको तार<br/>
लहर खालि दुई र चार<br/>
प्रकृत प्रवाही ।<br/>
एकै छिन कान लगाइदेऊ गान<br/>
वीरको रसले एक मुट्ठी खान<br/>
माग्नेछ आज आँगनमा जान<br/>
खालि छ यौटा भक्तिको तान<br/>
रजपूत वीरको कथाको पात<br/>
संसारको भलाइ ।<br/>
छिः कस्तो भन्ने नभन हरि !<br/>
गाएर डुल्ने गानैमा मरी<br/>
जो दिन मलाई ।<br/>
<br/>
<span style="display:inline-block; text-align:center; width:100% ;">(८)</span><br/>
जानिन अरू<br/>
मैले के गरूँ<br/>
हाय ! यो संसारमा ।<br/>
न पढेँ केही<br/>
न देखेँ केही<br/>
न मेरी हुन्छे कल्पना मोही<br/>
झल्केका झल्का आँशुले रोई<br/>
एक मुट्ठी गाना हृदय फोई<br/>
देओस् जो सुन्ने हृदय छोई
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>जान्छु यो सबको<br/>
दिलमा बोई<br/>
नेपाली खोला<br/>
चलेका छन्द<br/>
हरूको अनसारमा ।<br/>
<br/>
<span style="display:inline-block; text-align:center; width:100% ;">(९)</span><br/>
यै मेरो सोख<br/>
यै मेरो भोक<br/>
यसैमा मेरा आत्माका लोक<br/>
यै मेरा खाना यै मेरा शोक<br/>
खँदिलो भए दिलमा जोख<br/>
नफेँक झोकमा ।<br/>
कहिलेकाहीँ फुर्सदमा चाहिँ<br/>
दिएर कान<br/>
सुने हे गान<br/>
वीरको लोकमा ।<br/>
<br/>
<span style="display:inline-block; text-align:center; width:100% ;">(१०)</span><br/>
लौ भन्दाभन्दै बिर्सेछु तान<br/>
आज छ डिल्ली स्वर्ग है जान<br/>
रिमि र झिमीमा ।<br/>
लस्कर लाबा तयार भए<br/>
फूलका डाली तयार थिए<br/>
माला र माली हजार थिए<br/>
स्वर्ग र जिमीमा ।<br/>
लौ हेर हात्ती कार्चोबी सुनका<br/>
जीव र शिँगार<br/>
ताँतीका ताँती<br/>
अनेक भाँति<br/>
हौदामा जाती<br/>
राजा छन् झल्केका ।<br/>
झ्यालका परी<br/>
हातका लावा<br/>
अबीर झिल्केका ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>सिपाही लाम तुरही, ढोलक<br/>
दुई तरफ लागी बजाई बढ्छन्<br/>
रिसल्लाहरू अघि नै गए<br/>
शिँगार राम्रा ती धोजा थिए<br/>
लामचुच्चे भालाका ।<br/>
लौ हेर यहाँ दुलहा आए<br/>
फूल र अबीर क्या बरसाए<br/>
लाबा ली राता झरीमा आए<br/>
हातबाट कमल कोमल सफा<br/>
युवती छालाका ।<br/>
आजको मैले यो धूमधाम<br/>
नगर्न सकी वर्णन यहाँ<br/>
यत्तिमै राखेँ कलम नाम<br/>
भावका लहर वहर लाम<br/>
अरू जो खोज्छौ<br/>
छातीमा छाम<br/>
गङ्गाका तटमा<br/>
आउन्न राम्रो रङ्ग है भनी<br/>
यहीँ नै छाडेँ<br/>
निराश बनी<br/>
खोलेर छाती<br/>
हेर है सारा<br/>
कल्पना पटमा ।
</p>
</div>
</div>
</div>
</div>
  </body>
</html>
