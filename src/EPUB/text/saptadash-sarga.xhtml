<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>सप्तदश सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>सप्तदश सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
घोरीले खाई एक फेरा चोट<br/>
बिर्सेन आफ्नो हारको खोट<br/>
चढ्दछु भनी भारतको बोट<br/>
फौज जम्मा पारेर ।<br/>
इस्लामको जोश गजबले जल्यो<br/>
सबका नशामा आगो है हाल्यो<br/>
जन्नते रोशन सिपाहीमा बाल्यो<br/>
चढ्दछौ माथि !<br/>
हे भाइ साथी !<br/>
मरेर गए<br/>
जितेछ ताज<br/>
दुश्मन मारेर ।<br/>
भनेर तालीम गरेका फौज<br/>
हिन्दूस्तान झारेर ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>छल र दाउहरूमा पूरा<br/>
बल र वान छानेर पूरा<br/>
भारतको चढाउलाई ल्यायो धूरा<br/>
सिन्धुलाई तारेर ।<br/>
<br/>
<span style="display:inline-block; text-align:center; width:100% ;">(२)</span><br/>
भारत थियो निद्रामा अहिले<br/>
विलास निद्रामा ।<br/>
हारेर गयो मुसल्मान भनी ।<br/>
विजय तन्द्रामा ।<br/>
<br/>
<span style="display:inline-block; text-align:center; width:100% ;">(३)</span><br/>
अँधेरी फौज रातका आए<br/>
निद्रामा छोपेर ।<br/>
सभ्यको आकार, रङ्गलाई नास्न<br/>
कलाका छाती जङ्गली भाला-<br/>
हरूले रोपेर ।<br/>
<br/>
<span style="display:inline-block; text-align:center; width:100% ;">(४)</span><br/>
त्यो दिन थियो गिद्धको राजा<br/>
काकको रजाइँ ।<br/>
हिन्दूको थियो कलङ्ग टीका<br/>
सम्झँदै हरे ! आँशुका ढिका<br/>
पग्लन्छन् मलाई ।<br/>
<br/>
<span style="display:inline-block; text-align:center; width:100% ;">(५)</span><br/>
सिंहको गुफा नीदमा थियो<br/>
शिकारलाई झम्टेर ।<br/>
अब ता फेरि आओइन भनी<br/>
ह्वाङ्ग्राङ्ग यौटा काफी भो भनी<br/>
एक फेरा झम्टेर ।<br/>
<br/>
<span style="display:inline-block; text-align:center; width:100% ;">(६)</span><br/>
भारतका छाती थिए है चीरा<br/>
आनन्द मनमा डिल्लीका हीरा<br/>
कन्नौजमा गर्वी द्वेषका कीरा<br/>
एकता क्वै छैन ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>के गरूँ हरे ! भारत अब<br/>
डुब्न नै लाग्यो म्लेच्छ पो जाग्यो<br/>
थरथर काँपी मुटु यो आयो<br/>
हौसला हुँदैन ।<br/>
<br/>
<span style="display:inline-block; text-align:center; width:100% ;">(७)</span><br/>
यही वेला आए प्रतापी राना<br/>
अनेक समरका ।<br/>
समर वीर स्वभावका धीर<br/>
महर्षि जस्ता भक्तका हीरा<br/>
पाठ र पूजा जीवन जसको<br/>
ईश्वर सम्झी बिताउने दिन<br/>
चार चार प्रहरका ।<br/>
 <br/>
<span style="display:inline-block; text-align:center; width:100% ;">(८)</span><br/>
डिल्लीको सिंह जगाऊँ भनी<br/>
संगठन सबको मिलाऊँ भनी<br/>
हिन्दूको झन्डा आकाशमनि<br/>
कीर्तिले उचाल्न ।<br/>
सबैलाई उनले पिटे है डङ्का<br/>
छोड्नु त्यो त्रास, आपसका शङ्का<br/>
फाटेको भारत लड्नेछ भनी<br/>
जुटेको भारत बढ्नेछ भनी<br/>
"शत्रुको अघि भाइको फूट<br/>
मिलाई सारा एक भई जूट<br/>
नगरोस् म्लेच्छ आएर टूट"<br/>
एक दिलले सारा वैरीमा छुट<br/>
भनेर सारा रजपूत राजा<br/>
हरूलाई सह्माल्न ।<br/>
<br/>
<span style="display:inline-block; text-align:center; width:100% ;">(९)</span><br/>
पृथिवीराज झल्याँस्स भए<br/>
जो वर्षभरि सुतेका थिए<br/>
झकमार्न वीरको ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>मिलाए हात समर साथ<br/>
सल्लाह गरे अनेकौँ बात<br/>
निभाउन उद्यत गराए राजा<br/>
हरूलाई आगो बलेको आज<br/>
हिन्दूको पीरको ।<br/>
 <br/>
<span style="display:inline-block; text-align:center; width:100% ;">(१०)</span><br/>
अनेकौँ आए वीरका मणि<br/>
सुनेर उनको भारत ध्वनि<br/>
एक सेना बनी झण्डाका मनि<br/>
अनेक गज मिलेझैँ गरी<br/>
एक नेता लिई सब वरिपरि<br/>
पृथिवी वीरको ।<br/>
अरू छन् राजा चौहान रवि<br/>
संसार भर्छ उनैको छवि<br/>
किरण झर्छन्<br/>
असंख्य कर छन्<br/>
जीवन दिने आतप झर्छन्<br/>
ठूला र सानामा ।<br/>
एकको आत्मा जगत्‌मा राज छ<br/>
एक नै सूर्य पृथिवीमा छ<br/>
जसको किरण फूल सुवास भरी<br/>
हवालाई चाली, सागर उचाली<br/>
पृथिवी प्यासलाई बादलमा झर्छ<br/>
इन्द्रको धनुष झलमल पर्छ<br/>
संसार चालन किरणले गर्छ<br/>
दर्शनले खाली जीवन भर्छ<br/>
एक सेतो राप संसारमा छर्छ<br/>
सबल वस्तु लहर भर्छ<br/>
सिर्जनका पानामा ।<br/>
आँखाको केन्द्र दृश्यमान इन्द्र<br/>
सहज शासन गर्दछ सारा<br/>
सौर यो थिति चलाउने भई
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>अनेक बिम्ब भएर फैली<br/>
जीवन ज्योति भरेर झलझल<br/>
विश्व र दानामा ।<br/>
नियत गराई खोलालाई बाटो<br/>
माटोलाई जीवन, जीवनलाई माटो<br/>
बनाउन जसले उदय पायो<br/>
चराका गानामा ।<br/>
जो सम्झी रुन्छन् फूल र पात<br/>
मनका पानामा ।<br/>
जसलाई हामी नमस्कार गर्छौं<br/>
कीर्तिका छानामा ।<br/>
जो सधैँ दिन दिन उदाई उठ्छन्<br/>
हृदय गानामा ।<br/>
<br/>
<span style="display:inline-block; text-align:center; width:100% ;">(११)</span><br/>
जयचन्द राजा कन्नौजका तर<br/>
द्वेष र गर्व ईर्ष्याका घर<br/>
कानमा तेल हाली ।<br/>
जोरी र पारी मरेमा कीर्ति<br/>
आफ्नो छ बढ्ने गरूँला फुर्ति<br/>
भनेर फुल्दा घमण्डी मूर्ति<br/>
बस्दछन् जुँघा लगाई ताउ<br/>
बिग्रेका वीर समरका मणि<br/>
नाक ठाडो उचाली ।<br/>
 <br/>
<span style="display:inline-block; text-align:center; width:100% ;">(१२)</span><br/>
बिराली भन्छे चुलीमा बसी<br/>
तातो र न्यानोमा ।<br/>
"यो घरका मान्छे<br/>
मालिक र भान्छे<br/>
कालले खाए म हुन्थेँ राजा<br/>
यो घर हुन्थ्यो विलास मेरो<br/>
दूधको हुन्थ्यो छेलो र खेलो
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>डसनामा डट्थेँ<br/>
चूलीमा चढ्थेँ<br/>
सिरक ओढ्थेँ<br/>
भात र दाल, मासु र माछा<br/>
ठूलो र सानोमा ।<br/>
तर यी जुँघा सल्काइदिन्छिन्<br/>
ती भान्छे बज्यै मलाई देखे<br/>
अगुल्टो हानी<br/>
जानेर बानी<br/>
मरि नै जाओस् म हुन्थेँ रानी"<br/>
भनेर भुतभुत पोतेको चूलो<br/>
उपर बसी भुत्‌भुत गर्दै<br/>
बुद्धिकी उ कानी<br/>
पशुकी बुद्धि क्या हुन्छे सानी<br/>
एक कदम अघि पुग्दैनन् नानी<br/>
घर नै मेरो उजाड्को राज्य<br/>
बीचमा हुँला भन्दछे शानी<br/>
जयचन्द त्यस्तै बिराली बुद्धि<br/>
भएर काना छन् ।<br/>
हा ! नजर हाम्रा ठाँटका राम्रा<br/>
बोक्रा र झुम्रा अहम्‌का चाम्रा-<br/>
हरूका साना छन् ।<br/>
क्या तानाशाही कीर्ति छ झूटी<br/>
बिराली ताना छन् ।<br/>
 <br/>
<span style="display:inline-block; text-align:center; width:100% ;">(१३)</span><br/>
जयचन्दलाई बोलाउ गर्‍यो<br/>
उनले हेरेनन् ।<br/>
भारत मेरो विलास भवन<br/>
मेरै यी कीर्तिहरूका सुमन<br/>
भनेर तिनले धोखामा पारे<br/>
दशामा हेरेनन् ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१४)</span><br/>
वीरका मणि रवाफी तेजी<br/>
जुँघाका भयङ्कर ।<br/>
आँखाका ठूला बुद्धिका फूला<br/>
क्या राजा दियौ भारतलाई !<br/>
कीर्तिको प्यासी, भारतको नाश<br/>
जय हो हे शङ्कर !<br/>
<br/>
<span style="display:inline-block; text-align:center; width:100% ;">(१५)</span><br/>
लौ भेद हेर ती दुइ बीचमा<br/>
सच्चा र कच्चाको ।<br/>
जयचन्द राजा नघुसून मनमा<br/>
भारत बच्चाको ।
</p>
</div>
</div>
</div>
</div>
  </body>
</html>
