<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>षोडश सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>षोडश सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
प्रेमको राज्य आत्माले रच्यो<br/>
मधुर जूनमा ।<br/>
कर्कश जगत् चकोरझैँ भुली<br/>
सुन्दरको गुणमा ।<br/>
<br/>
<span style="display:inline-block; text-align:center; width:100% ;">(२)</span><br/>
ईश्वरको दिव्य मोहनी खुल्छ<br/>
नारीको मुहारमा ।<br/>
आमन्त्रण गर्ने आत्मालाई सबमा<br/>
सिर्जनको यो वनमा ।<br/>
<br/>
<span style="display:inline-block; text-align:center; width:100% ;">(३)</span><br/>
कोयली बोली मधुरले बोल्दा<br/>
बैँशका बागमा ।<br/>
लट्ठिन्छ दिल रसिकको त्यसै<br/>
अनौठा लागुमा ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(४)</span><br/>
हात्तीलाई ठूलो वनको राजा<br/>
निस्केको दाह्रा चिर्नलाई जोरी<br/>
उमेर पूरा आँखाको सानो<br/>
कामको विशाल रूपझैँ मानो<br/>
वनको राजमा रूखका खम्बा<br/>
हरियो खाना पातको छानो<br/>
जितेर सारा वीरलाई मानो<br/>
सहज गौरव<br/>
देखाई राज्ने<br/>
बैँशकी राम्री हथेनी छानी<br/>
शैरमा मस्त खोपीमा धानी<br/>
अरू छन् खालि नेत्रृत्व लिने<br/>
अराय भरको प्रतापी जानी<br/>
उ हुन्छ वैरी जितेको बेला<br/>
आलस्यबीच सुस्थर लिँदो<br/>
पिएर चाँदी मदिरा पानी<br/>
वनको राजमा ।<br/>
जब छ वनको एक छेउ तिर<br/>
धूवाँको पुतपुत अघिको आगो<br/>
ननिभी झाडी झ्यासमा लाग्दो<br/>
ज्वालामा टाढा नदेखी जाग्दो<br/>
कुइरो टुक्रा हो कि झैँ टाढा<br/>
रूखका टुप्पा बसेका चीललाई<br/>
उल्लाई छैन त्यसको थाह<br/>
समर छैन शान्ति छ भनी<br/>
विलासी प्रेमको लिएको राहा<br/>
ढड्डीका माझमा ।<br/>
जब फूल झर्छन् झर र झर<br/>
उषाको चढ्दो कीर्तिलाई वर्षा
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>रूखका कवि गाउँदछन् गान<br/>
रङ्गीन पङ्ख मधुर स्वर<br/>
आकाशका बारी चरेर ल्याई<br/>
सुनका धुला अक्षरलाई<br/>
महिमा साँझमा ।<br/>
उ हुन्छ खाली फुर्सदमा अलस<br/>
चुनेर आफ्नी वनकी स्त्रीलाई<br/>
सूँढले पानी छर्किन्छ कहिले<br/>
दाँतले कन्याई मारेर चिलाइ<br/>
दुई जनालाई प्रेमको संसार<br/>
हरियो माझमा ।<br/>
आनन्द जस्ता चार दिशा खुल्छन्<br/>
हीरा र मोती जहाँ कहीँ झुन्छन्<br/>
मदिराजस्ता रङ्गहरू फुल्छन्<br/>
प्रतापका राजमा ।<br/>
समरको बल वीर्यलाई खालि<br/>
लड्नको बदला विलासमा हाली<br/>
आँखामा प्रेमको रोशनी बाली<br/>
"तिमी र ममा संसार सारा"<br/>
मरण प्यारो जीवन सुन्दर<br/>
भनेझैँ खेलहरूमा प्यारा<br/>
कृष्ण र राधा गजका रूपमा<br/>
वृन्दावनभित्र विहार गर्दा<br/>
विश्वको नेता मुरली भर्दा<br/>
विम्बकी ज्योति लाउँदी पर्दा<br/>
मायाको नजरमा ।<br/>
ठीक त्यस्तै भयो प्रेमीको राजमा<br/>
विलासी आलस पृथिवीराजमा<br/>
भुलेछन् उनले संसार सारा<br/>
डिल्लीका शहरमा ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>मुसल्मान चाहिँ चोटले लाल<br/>
हेर्दथ्यो हिन्दूहरूको चाल<br/>
दाउ र छल गर्व यी जाल<br/>
भारत लिन ईखको होशमा<br/>
हारले तेजी इस्लामी जोशमा<br/>
विजय रहरमा ।<br/>
पृथिवीराज प्रेमको दुनियाँ<br/>
रचेर भुल्थे आजको दिन<br/>
तरबार, छल संसार, रण<br/>
डिल्लीका दरबारमा ।<br/>
<br/>
<span style="display:inline-block; text-align:center; width:100% ;">(५)</span><br/>
कुरङ्गी जस्ती वनकी साथमा<br/>
झाडीमा बस्ने मृगका जातमा<br/>
सुगन्ध हुने चाखलाग्दा पातमा<br/>
गला र गला लुटुक्क पारी<br/>
प्रेमको न्यानोपनामा भारी<br/>
जब फूल फुल्छन् मृगका आसन<br/>
मखमलमाथि केशर झारी<br/>
हरिया मखमलमा ।<br/>
दुई आँखा नानी, दुनियाँ दुई<br/>
यौटाका टक अर्कालाई दिन्छन्<br/>
नबोल्ने प्रेममा आनन्द भाषी<br/>
कहिले कहिले–कन्याई सिङले<br/>
लुट्पीट मीठो बराबर गरी<br/>
जुरुक्क उठी दगुरीवरी<br/>
हीराको रात बिउँझै पग्लाई<br/>
सुनका झलझलमा ।<br/>
शीतले थोपा टिपुँला सरि<br/>
खुरुरु गरी दगुरीवरी<br/>
ठण्डीले फेरि सम्झेर न्यानो<br/>
प्रेममा उस्तै लुट्पुट गरी<br/>
चराका खलबलमा ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>ती दुई जना प्रेममै भुले<br/>
समर छैन आँशु नै छैन<br/>
स्वर्गको संसार देवको चैन<br/>
भनेझैँ आफ्ना सपने बागमा<br/>
परस्पर टूना देखाउने प्रेमको<br/>
मधुर अलमलमा ।<br/>
चितुवा जब भोकले खरो<br/>
खानाको खोजमा जङ्गली बरो !<br/>
त्यस बेला पनि दाउमा थियो<br/>
मिर्मिरे खलबलमा ।<br/>
<br/>
<span style="display:inline-block; text-align:center; width:100% ;">(६)</span><br/>
ढुक्कुर दुई बनाई गुँड<br/>
भुवामा सिमलका ।<br/>
वनको कूना फूलको छानी<br/>
स्वर्गको दरबार उषाकी रानी<br/>
देखेर कुरकुर प्रेमले कुर्ली<br/>
एकाको ध्वनि अर्कोमा सुर ली<br/>
प्रेमको दुनियाँ आएको उर्ली<br/>
देखेर सुनसुनमा ।<br/>
पातका पर्दा पछाडि गर्दा<br/>
प्रेमको भाषण ।<br/>
त्यो न्यानो गुँडमा भुलेझैँ सारा<br/>
संसारका दूषण ।<br/>
जब है भोको बाज हिँड्छ माथि<br/>
शिकार निर्दोष खोजेर जाती<br/>
चारेर गगन ।<br/>
<br/>
<span style="display:inline-block; text-align:center; width:100% ;">(७)</span><br/>
क्रौञ्चका दुइ यी जोडी थिए<br/>
बैँशका भूवामा ।<br/>
सपना नामको झीलको नीर<br/>
उडानको रातमा छानेर तीर<br/>
प्रेमको बत्ती उज्यालो बाल्ने
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>अमृत छर्की चन्द्रले राती<br/>
ऊँगमा राखी लोलाउँदा पाती<br/>
झलमल झीलमा छायाँ दी जाती<br/>
बास है बस्यो रूखका मनि<br/>
जूनले धूँवामा ।<br/>
गला र गला थपेर आँखा<br/>
अमृतका कुवामा ।<br/>
राजा र रानी कऱ्याङ् र कुरुङ्<br/>
आकाशमा ज्यादै माथि है उड्दा<br/>
मसीना रेखा ताँतीमा लामा<br/>
सुन्दरको देशको उज्यालो तीरलाई<br/>
पखेटा जसका पाउँछन् धामा<br/>
प्रेमका बलले ।<br/>
जब है व्याधा चालमारी मारी<br/>
पछाडिबाट आउँछ झट्ट<br/>
चलाकी छलले ।<br/>
सुनेर जसलाई एक साथ उड्लान्<br/>
फट् फट फर् फर्<br/>
पखेटा घनघोर<br/>
क्रौञ्चका दलले !<br/>
ठुँगेर मार्न खोजेर व्याधा<br/>
पखेटे आँधी<br/>
समरले जाँदा<br/>
डराई कोही, कराई कोही<br/>
व्याधाका छलले ।<br/>
ती त्यस्तै गरी बसेका थिए<br/>
प्रेमको जूनमा ।<br/>
नङ्गामा लाल प्रकृति बिर्सी<br/>
संसारको वनमा ।<br/>
<br/>
<span style="display:inline-block; text-align:center; width:100% ;">(८)</span><br/>
दुनियाँ सज्यो प्रेमले भारी<br/>
दुनियाँ टूनाको ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>दिन र रातका सुनका पारी<br/>
भएको पङ्ख सजाई भारी<br/>
स्वर्गका पुर्‍याई गुलाफका बारी<br/>
प्रेमका आँशु स्वर्गका झारी<br/>
खुलाउँदै अधर प्रेमले मधुर<br/>
मञ्जरी मुनाको ।<br/>
तिनले भुले अँधेरी सारा<br/>
हृदय गगन हीराका तारा<br/>
उडेर भाव हजाराँ सारा<br/>
स्वर्गमा बसेछन् ।<br/>
चमचम पारी<br/>
देख्नेलाई भारी<br/>
प्रेमका आँशु युग र युगका<br/>
सुख र दुःखका<br/>
स्वर्गको नीलो चोटालाई जड्ने<br/>
झल्काझैँ खुलेछन् ।<br/>
<br/>
<span style="display:inline-block; text-align:center; width:100% ;">(९)</span><br/>
शरद्का पात सुनमा गए<br/>
हिउँदका हिउँ पवित्र भए<br/>
सपना बिउ छोपेर राम्रा<br/>
सब ऋतु उनका वसन्त थिए<br/>
प्रेमका वनमा ।<br/>
थिएन यौटा कुरो नै केही<br/>
एक थोपा शङ्का, एक टुक्रा कालो<br/>
आपद्ले टिप्ला टपक्क भनी<br/>
तिनका मनमा ।<br/>
हा ! कठैबरा ! प्रेमका चरा !<br/>
भोग गर्दा घरा<br/>
तिनको मनमा ।
</p>
</div>
</div>
</div>
</div>
  </body>
</html>
