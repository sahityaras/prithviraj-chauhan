<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>त्रयोदश सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>त्रयोदश सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
जयचन्द राजा यशको गाँजा<br/>
पिएर बस्दछन् ।<br/>
"संसारभरमा पाइन्छ यौटा<br/>
मान्छेको नामको स्वर्गको द्यौता<br/>
त्यो म हुँ" भन्दछन् ।<br/>
जुँघामा ताउ लाएर काला<br/>
अरूलाई खालि पयरका जुत्ता<br/>
चिथरे गरीब, झुत्राका टाला<br/>
द्वारमा जागा सधैँका कुत्ता<br/>
समान गन्दछन् ।<br/>
<br/>
<span style="display:inline-block; text-align:center; width:100% ;">(२)</span><br/>
उनी नै यौटा ईश्वरका मूर्ति<br/>
विष्णुका अवतार ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>उनैको दावा विश्वमा सारा<br/>
उनैको निम्ति आकाशका धारा<br/>
उनैको निम्ति घाम र पानी<br/>
उनैको निम्ति हवा र तारा<br/>
उनैका सारा वस्तुका खानी<br/>
उनैको राजछत्रको रूपमा<br/>
आकाशको नीलो वितान तानी<br/>
महिमा उनकै गाउनलाई<br/>
चरीका कण्ठ खुलेका लाखाँ<br/>
उनैका पङ्ख हम्कने हवा<br/>
उनैका जल उनैका थल<br/>
उनैका निम्ति परीका आँखा<br/>
स्वर्गको राज्य मरणपछि<br/>
विलास जीवन भवन रची<br/>
यशको बखानी ।<br/>
क्या मीठो अहा चैतन्य सुन्दर<br/>
स्वभावले दिएको ।<br/>
मपाइँ स्वर्ग मपाइँ विश्व<br/>
ममा नै सारा रहस्य खुल्ने<br/>
स्वार्थले संसार आफैलाई बुझी<br/>
मधुर सुखका<br/>
तरङ्ग भरी<br/>
स्वार्थको विलास भवन विश्व<br/>
मदिरा पिएको ।<br/>
<br/>
<span style="display:inline-block; text-align:center; width:100% ;">(३)</span><br/>
म पनि त्यस्तै चाहन्छु मीठो<br/>
विश्वको विवरण ।<br/>
जीवन खालि गुलाबको शय्या<br/>
सब आफ्ना निम्ति मर्दिऊन् मैय्या<br/>
आफूलाई कहिले नहओस् अय्या<br/>
स्वर्ग होस् मरण ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(४)</span><br/>
म जस्तो राम्रो क्वै छैन हेरि !<br/>
ऐनामा हेर्दा म जस्तो सुन्दर<br/>
देखिन्न काहीँ संसारमा फेरि<br/>
मेरो नै सधैँ बज्दछ भेरी<br/>
म उड्दा उड्दा स्वर्गमा पुगी<br/>
सिंहासन लिन्छु ईश्वरको हेरि !<br/>
मपाईं नबन ।<br/>
सबैको निम्ति जिऊ है बिन्ती<br/>
नभन्नु विश्व आफ्नो नै निम्ति<br/>
अनन्त अघि<br/>
के मेरो गिन्ती<br/>
सत्यको शरण मरण छ जीवन<br/>
आफूलाई नगन ।<br/>
आफूलाई भुल्ने विश्वको हितमा<br/>
सहज शासन गर्दछ रीतमा<br/>
राजाको त्यही अनन्त थितमा<br/>
हृदयभित्र ताल है हुन्छ<br/>
मानिस राजा बन्दछ चित्‌मा<br/>
अनन्त न्याय बाटुलो पार्ने<br/>
अनन्त सत्य सजीव धार्ने<br/>
देवका रीतमा ।<br/>
प्रजाको नोकर<br/>
सेवाको चोकर<br/>
दुःखको ठोकर<br/>
लिएर सबको निम्तिमा जिउने<br/>
कुठार दी कुरीतमा ।<br/>
तर यो मनले पिर्दछ नानी<br/>
बिगार्छ हेर ! सबको बानी<br/>
ढुङ्गाका चाचा गुणका सट्टा<br/>
बोक्राको ढाँचा, दिव्यमा बट्टा<br/>
गराई मानिस देवका ठट्टा
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>सिँगान रालको कुखुरे सुली<br/>
ठूलोमा बयानी ।<br/>
चिताको ज्वाला<br/>
प्रताप भन्दै शरीरको गुमानी ।<br/>
म देख्छु सधैँ मिथ्याको दनदन<br/>
जलेको सधैं दुःखमा मनमन<br/>
म त्यै हुँ भन्दै शिँगारी सधैँ<br/>
मपाइँ मानिस हिँड्दछ हरे<br/>
मिथ्यालाई बखानी ।<br/>
<br/>
<span style="display:inline-block; text-align:center; width:100% ;">(५)</span><br/>
जयचन्द राजा<br/>
निक्कै नै शूरा<br/>
समर वीर<br/>
तेजी र ठूला<br/>
हुन् हुनलाई तर छन् हरे !<br/>
सारै नै गुमानी ।<br/>
कालो छ दाग उनको नाममा<br/>
भारतका छिः छिः दूरदूरका छन्<br/>
काकका बखानी ।<br/>
तैपनि तिनलाई<br/>
सम्झँदा मनलाई<br/>
आँशु नै आउँछ, आँशु नै आउँछ<br/>
नजानी नजानी ।<br/>
कमजोरी प्रकृति मानव सारा<br/>
मिथ्यालाई भन्थे सत्यको सार<br/>
झिलि र मिली स्वर्ग हो भन्थे<br/>
आगो हो अँगार ।<br/>
ईर्ष्या र द्वेष मिथ्याका धूवाँ<br/>
बढ्दछन् गुमानी ।<br/>
वीरको यशको प्यासले गर्दा
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>उत्तमको गुणमा लागेर पर्दा<br/>
नरकको बाटो स्वर्ग हो भन्दै<br/>
पुगेछन् नजानी ।<br/>
<br/>
<span style="display:inline-block; text-align:center; width:100% ;">(६)</span><br/>
आज छ यिनको दरबारभित्र<br/>
बजार सिँगार ।<br/>
झिलि र मिली रङ्गी र चङ्गी<br/>
ठाँटबाँट हजार ।<br/>
ध्वजा र पता मन्त्र र पाठ<br/>
हजार शिँगार हजार ठाँट<br/>
यज्ञको तयारी ।<br/>
सुनको ढेरी, चाँदीका पर्वत<br/>
धन र धान्य, फलफूल शर्वत<br/>
फूलका माला झ्याल र ढोका-<br/>
हरूमा सिँगारी ।<br/>
तुरही शङ्ख धूँ धूँ र भूँ भूँ<br/>
अनेक बजाई ।<br/>
हजार मुखले जयको ध्वनि<br/>
उठ्दोछ सारा आकाशमनि<br/>
जसलाई सुनी जयचन्द राजा<br/>
पाउँछन् फेरि पृथ्वीमा ताजा<br/>
स्वर्गको रजाइँ ।<br/>
<br/>
<span style="display:inline-block; text-align:center; width:100% ;">(७)</span><br/>
अनेक देशका ताजवाला राजा<br/>
हाजिर छन् दरबारमा ।<br/>
आज छ ठूलो स्वर्गको उत्सव<br/>
उनका घरबारमा ।<br/>
ठाँटमा राम्रा परीझैँ सुन्दर<br/>
स्त्रीहरू नाच्दछन् ।<br/>
अनेक छाँटमा, अनेक काँटमा
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>छम र छम बारुले कम्मर<br/>
लज्जतले भाँच्दछन् ।<br/>
इन्द्रको स्वर्ग राजमहललाई<br/>
बनाउन मन भई<br/>
इन्द्रका धनुष<br/>
ऐरावत हात्ती<br/>
जुहारले जडी<br/>
उत्सवको घडी<br/>
सबैका नजर झलमल पारी<br/>
ठाउँ ठाउँमा राख्दछन् ।<br/>
अमृतको नकल गरेर शर्वत<br/>
आउनेलाई बाँड्दछन् ।<br/>
सुनका सिँढी बनाई राम्रा<br/>
कल्पको तरु जुहारत फुल्ने<br/>
बीचमा गाड्दछन् ।<br/>
ठाँटेका परी, रेशमका चरी<br/>
पारिजात वृक्षहरूका हाँगा<br/>
बीचमा ढल्काई<br/>
मधुर गाना बोल्नलाई आज<br/>
पखेटा जडी कार्चोपीवाल<br/>
शिँगारी राख्दछन् ।<br/>
पात छन् सुनका मञ्जरीपन्ना<br/>
पल्लव मुगा शीतदाना मोती<br/>
पानीदार जुहार झलमल ज्योति<br/>
हावाले जसलाई फूल झारेजस्तो,<br/>
बराबर झार्दछन् ।<br/>
<br/>
<span style="display:inline-block; text-align:center; width:100% ;">(८)</span><br/>
तराजु ठूला<br/>
सुनका तुला<br/>
लाई छन् राखेका ।<br/>
गन्धर्व जस्ता बयानी वस्ताद<br/>
छन् आज डाकेका ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>ठाँटेर ठूला फेटाले सुन्दर<br/>
रेशमले ठाँटेका ।<br/>
<br/>
<span style="display:inline-block; text-align:center; width:100% ;">(९)</span><br/>
विद्वान्‌का दाह्री यहाँ छन् शेता<br/>
ब्राह्मणका यहाँ ऋत्विक् र नेता<br/>
राजसूय गर्ने संसारका जेता<br/>
जयचन्द राजाका ।<br/>
आज ता स्वर्ग पृथ्वीमा ओर्ली<br/>
अप्सरा बोल्छन् मधुर कुर्ली<br/>
गलाले मीठा कोयल सुर ली<br/>
रवाफको लहर आउँछ उर्ली<br/>
भाषाले बयान के आज गर्ली ?<br/>
कीर्तिका ताजाका ।<br/>
<br/>
<span style="display:inline-block; text-align:center; width:100% ;">(१०)</span><br/>
कसैले गाउँछन् जयचन्द कीर्ति<br/>
अन हल बारामा ।<br/>
दुई फेरा जहाँ राजालाई हराई<br/>
विजयध्वजा फर्फर गराई<br/>
पराक्रम आफ्नो संसारले सह्राई<br/>
कीर्ति भो धरामा ।<br/>
<br/>
<span style="display:inline-block; text-align:center; width:100% ;">(११)</span><br/>
कसैले गाउँछन् कसरी राखी<br/>
आठ राजा कैदमा ।<br/>
नमर्दासम्म फैलेको शासन<br/>
पाएर यहाँ इन्द्रको आसन<br/>
कीर्तिको पथमा ।<br/>
जता र ततै जयचन्द राजा<br/>
विजय रथमा ।<br/>
संसारलाई हाँकेर हिँड्थे<br/>
कीर्तिको पथमा ।<br/>
<br/>
<span style="display:inline-block; text-align:center; width:100% ;">(१२)</span><br/>
रजपूत राजा सबैका मणि<br/>
सबैका अधिराज ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>उत्तर भारतभरिका थिए<br/>
क्षत्रिय शिरताज ।<br/>
उनलाई भेट्ने पृथिवीभरमा<br/>
कोही थेन प्रतापी ।<br/>
स्वर्गका इन्द्र पृथ्वीका चन्द्र<br/>
विष्णुका अवतार, भक्तिका केन्द्र<br/>
कर्णझैँ दानी, कीर्तिका खानी<br/>
खोलामा बग्थे सुन भई पानी<br/>
भीमझैँ बलवान् ।<br/>
युधिष्ठिर तुल्य सत्यका प्रेमी<br/>
अनेक यस्तै प्रशंसा गर्थे<br/>
नृसिंह बखानी ।<br/>
<br/>
<span style="display:inline-block; text-align:center; width:100% ;">(१३)</span><br/>
भाटको पूजा छिः हरे मलाई<br/>
क्यै निको लाग्दैन ।<br/>
मनले मेरो सत्यको सिवा<br/>
अरू चीज माग्दैन ।<br/>
झूटाका तारीफ गाँजाझैँ लागी<br/>
आफूलाई सम्झी सत् यशका भागी<br/>
संसारमा बन्छन् राजा है दागी<br/>
प्रकृति बाङ्गेर ।<br/>
समय तीरमा हजार वर्ष<br/>
पछि पो फेरि संसारमा गई<br/>
कालाको कालो<br/>
सेताको सेतो<br/>
कर्म है नाङ्गेर ।<br/>
नसुन हरे ! है आफ्नो कीर्ति<br/>
मोलतोल छोडेर ।<br/>
सत्यको मोल<br/>
न्यायको तौल<br/>
कलङ्क जोडेर ।
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१४)</span><br/>
निम्ताका राजा देवका दाँजा<br/>
आउँछन् आज जयचन्द गाँजा<br/>
खोरीमा काम गर्न ।<br/>
कसैलाई पाउ कसैलाई पानी<br/>
नोकरका काम अनेक छानी<br/>
हार्नेको नाक भूइँमा नानी<br/>
जित्नेका आँखा हीराका पानी<br/>
जाऊ है बरु हार्नेले मरु<br/>
खोजेर क्वै मर्न ।
</p>
</div>
</div>
</div>
</div>
  </body>
</html>
